---
"Funkcionář":        Mgr. Bc. Jakub Michálek
"Datum narození":    6. 2. 1989
"E-mail":            jakub.michalek@pirati.cz
"Politická strana":  Česká pirátská strana
"Orgán":             zastupitelstvo hlavního města Prahy
"Funkce":            člen zastupitelstva
---

Majetkové přiznání
==================

Aktuální informace o stavu jmění
----------------------------------

*Tyto seznamy funkcionář průběžně, nejpozději vždy k datu pro podání majetkového přiznání úřadu, udržuje aktuální. Pokud žije funkcionář v manželství, uvedou se zvlášť informace o výlučném jmění manžela a o společném jmění manželů.*

### Majetek

*Následující seznam obsahuje přehled o veškerém majetku výše uvedeného funkcionáře. Zahrnuje jeho nemovitosti, cenné papíry, majetkové účasti v právnických osobách, práva s majetkovou hodnotou a jiné majetkové hodnoty. Věci jsou oceněny tržní (zpravidla pořizovací nebo odhadní) cenou, která může být zaokrouhlena na desetitisíce, v případě velkých majetků může být cena uvedena s tolerancí 10 %, pokud nelze zjistit přesnější údaj. V seznamu nemusí být uvedeny věci levnější než 5000 Kč.*

| Popis věci            | Odhad hodnoty |  Převažující zdroj                  |
| --------------------- | ------------: |  ---------------------- |
| Bankovní účet u České spořitelny, a. s. |  80 000 Kč | zůstatek ze stavebního spoření od matky Kamily Murphy a jejího manžela Davida Murphy |
| Bankovní účet u FIO banky, a. s. | 80 000 Kč | mzda Řehák & partneři, k. s. |
| Pohledávka z půjčky Mikuláši Ferjenčíkovi |  6 000 Kč | peníze na bankovním účtu |
| Keyboard |  20 000 Kč | z poloviny dar od rodičů, z druhé poloviny z vlastních úspor |
| Nábytek | 5 000 Kč | dar z rodiny |
| Notebook | 12 000 Kč | vlastní úspory |
| Monitor, reproduktory | 10 000 Kč | vlastní úspory |
| Mobilní telefon | 10 000 Kč | dar od matky |
| Futón | 15 000 Kč | bankovní účet |
| Pračka | 5 000 Kč | bankovní účet |


### Dluhy

*V následujícím seznamu jsou uvedeny všechny nesplacené dluhy (půjčky, úvěry, nájemné, závazky ze smlouvy o nájmu s právem koupě nebo směnečné závazky). Dluhy jsou oceněny nominální výší, která může být zaokrouhlena na desetitisíce. V seznamu nemusí být uvedeny dluhy menší než 5000 Kč.*

| Popis dluhu           | Odhad hodnoty |
| --------------------- | ------------: |
| Nemám. |  |  |


### Způsob obživy

*Následující text vysvětluje, jakým způsobem výše uvedený funkcionář aktuálně financuje svou obživu, bydlení a další základní životní potřeby, zejména u koho je zaměstnán, ve službě, nebo kde vykonává funkci člena orgánu právnické osoby či kde podniká, jakou pobírá odměnu a jiné příjmy z veřejných zdrojů, případně kdo je jeho podpůrcem.*

Byl jsem zaměstnán v pracovním poměru na dobu neurčitou na pozici advokátního koncipienta v advokátní kanceláři Řehák & partneři, k. s., IČ 27215822 (včetně práce pro advokátku JUDr. Hanu Marvanovou). V předvolební době jsem byl z větší části uvolněn na základě své žádosti, dostávám příspěvek od otce doc. MUDr. Pavla Michálka, Ph.D., DESA, MSc., ve výši 5000 Kč měsíčně. Žil jsem střídavě u matky Kamily Murphy a jejího manžela Davida Murphy a své přítelkyně Michaely Krausové. Příležitostně jsem měl drobný přivýdělek z přednáškové činnosti v oboru autorského práva. Pracovní poměr jsem ukončil dohodou k 31. 10. 2014, abych se mohl plně věnovat funkci zastupitele (nebylo možné výkonávat povolání advokátního koncipienta na částečný úvazek kvůli předpisům advokátní komory).

Od listopadu 2014 se věnuji na plný úvazek funkci zastupitele. Mé finanční příjmy tvoří příjem z [mandátní smlouvy uzavřené s Českou pirátskou stranou](http://smlouvy.pirati.cz/smlouvy/2014/11/13/jakub-michalek/index.html), příjmy z podnikání a dále příjmy od města v podobě odměny zastupitele a náhrady ušlého výdělku (viz [rozpis odměn za rok 2014]). Od 1. 1. 2015 mám zapsanou živnost. Zpracovávám podklady pro advokátní kancelář, abych zůstal v kontaktu s normálním životem. Žiju v nájemním bytě na Žižkově o výměře cca 20 metrů čtverečních s nájemným 5000 Kč měsíčně.

Úplný rozpis příjmů viz níže.

### Neziskové aktivity
Jsem členem Ediční komise Akademického senátu Univerzity Karlovy. Jsem dále zapsán v přípravném výboru spolku Černá perla, který ovšem nikdy nebyl uveden v život.

Informace o významných změnách
----------------------------------

### Seznam darů
*Následuje seznam darovaných plnění, výhod a jiných bezplatných požitků za období od vzniku funkce. Za dar se považuje každé plnění nebo opomenutí funkcionáři v rozsahu, ve kterém funkcionář neuhradí odpovídající protihodnotu (bezplatné dovolené, prominutí dluhu apod.).*

Viz [oznámení podle etického kodexu](https://github.com/pirati-cz/KlubPraha/raw/master/priznani/eticky-kodex/2014/jakub/eticky_kodex_jakub_signed.pdf).

### Seznam příjmů od veřejných institucí
*Následuje seznam příjmů poskytnutých od veřejných institucí. Veřejnou institucí je stát, územní samosprávné celky, veřejné vysoké školy, veřejné výzkumné instituce, školy, prosefní komory, jakož i akciové společnosti nebo jiné veřejné instituce jimi ovládané.*

- [rozpis odměn za rok 2014](https://github.com/pirati-cz/KlubPraha/raw/master/odmeny/2014/2014.ods)
- [rozpis odměn za rok 2015](https://github.com/pirati-cz/KlubPraha/raw/master/odmeny/2015/2015.ods)

Prohlašuji, že jsem výše uvedené údaje uvedl úplně a pravdivě. 

Mgr. Bc. Jakub Michálek
