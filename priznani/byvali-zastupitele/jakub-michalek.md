---
"Funkcionář":        Mgr. Jakub Michálek
"Datum narození":    6. 2. 1989
"E-mail":            jakub.michalek@pirati.cz
"Politická strana":  Česká pirátská strana
"Orgán":             zastupitelstvo hlavního města Prahy
"Funkce":            člen zastupitelstva
---

Majetkové přiznání
==================

Aktuální informace o stavu jmění
----------------------------------

*Tyto seznamy funkcionář průběžně, nejpozději vždy k datu pro podání majetkového přiznání úřadu, udržuje aktuální. Pokud žije funkcionář v manželství, uvedou se zvlášť informace o výlučném jmění manžela a o společném jmění manželů.*

### Majetek

*Následující seznam obsahuje přehled o veškerém majetku výše uvedeného funkcionáře. Zahrnuje jeho nemovitosti, cenné papíry, majetkové účasti v právnických osobách, práva s majetkovou hodnotou a jiné majetkové hodnoty. Věci jsou oceněny tržní (zpravidla pořizovací, účetní nebo odhadní) cenou, která může být zaokrouhlena na desetitisíce, v případě velkých majetků může být cena uvedena s tolerancí 10 %, pokud nelze zjistit přesnější údaj. V seznamu nemusí být uvedeny věci levnější než 5000 Kč.*

| Popis věci            | Odhad hodnoty |  Převažující zdroj                  |
| --------------------- | ------------: |  ---------------------- |
| Bankovní účet u FIO banky, a. s. - spořící | 75 000 Kč | zůstatek ze stavebního spoření, úspory |
| Bankovní účet u FIO banky, a. s. - běžný osobní | 8 000 Kč | běžný příjem (viz níže) |
| Bankovní účet u FIO banky, a. s. - společný s partnerkou | 21 000 Kč | pravidelný odvod z běžného osobního účtu |
| Keyboard |  20 000 Kč | z poloviny dar od rodičů, z druhé poloviny z vlastních úspor |
| Nábytek | 5 000 Kč | dar z rodiny |
| Notebook | 15 000 Kč | vlastní úspory |
| Monitor, reproduktory | 10 000 Kč | vlastní úspory |
| Mobilní telefon | 10 000 Kč | dar od rodičů |
| Futón | 15 000 Kč | bankovní účet |
| Pračka | 5 000 Kč | bankovní účet |
| Pohledávka vůči hl. m. Praze | cca 30 000 Kč | zákonná náhrada výdělku neuvolněného zastupitele za rok 2017 |
| Pohledávka vůči partnerce | 20 000 Kč | vlastní úspory |


### Dluhy

*V následujícím seznamu jsou uvedeny všechny nesplacené dluhy (půjčky, úvěry, nájemné, závazky ze smlouvy o nájmu s právem koupě nebo směnečné závazky). Dluhy jsou oceněny nominální výší, která může být zaokrouhlena na desetitisíce. V seznamu nemusí být uvedeny dluhy menší než 5000 Kč.*

| Popis dluhu           | Odhad hodnoty |
| --------------------- | ------------: |
| Nemám. |  |  |


Informace o činnostech
----------------------------------

### Způsob obživy

*Následující text vysvětluje, jakým způsobem výše uvedený funkcionář aktuálně financuje svou obživu, bydlení a další základní životní potřeby, zejména u koho je zaměstnán, ve službě, nebo kde vykonává funkci člena orgánu právnické osoby či kde podniká, jakou pobírá odměnu a jiné příjmy z veřejných zdrojů, případně kdo je jeho podpůrcem.*

#### Doba před vstupem do politiky  

Byl jsem zaměstnán v pracovním poměru na dobu neurčitou na pozici advokátního koncipienta v advokátní kanceláři Řehák & partneři, k. s., IČ 27215822 (včetně práce pro advokátku JUDr. Hanu Marvanovou). V předvolební době jsem byl z větší části uvolněn ze zaměstnání na základě své žádosti. Do roku 2014 jsem dostával výživné od táty ve výši 5000 Kč měsíčně. Žil jsem střídavě u rodičů a své přítelkyně. Příležitostně jsem měl drobný přivýdělek z přednáškové činnosti v oboru autorského práva. Pracovní poměr jsem ukončil dohodou k 31. 10. 2014, abych se mohl plně věnovat funkci zastupitele (nebylo možné výkonávat povolání advokátního koncipienta na částečný úvazek kvůli předpisům advokátní komory).

#### Doba po zvolení členem Zastupitelstva hl. m. Prahy

Od listopadu 2014 se věnuji na plný úvazek funkci zastupitele. Mé finanční příjmy tvoří příjem z [mandátní smlouvy uzavřené s Českou pirátskou stranou](http://smlouvy.pirati.cz/smlouvy/2014/11/13/jakub-michalek/index.html), příjmy od města v podobě odměny zastupitele a náhrady ušlého výdělku (viz seznam příjmů od veřejných institucí). Dále v rámci okrajové živnosti zpracovávám podkladové dokumenty z právní oblasti, živnost mám zapsanou od 1. 1. 2015, příležitostně přednáším o autorském právu. Žiju v nájemním bytě na Žižkově o výměře cca 20 metrů čtverečních s nájemným 5000 Kč měsíčně.

Úplný rozpis příjmů viz níže.

### Neziskové aktivity
Jsem dále zapsán v přípravném výboru spolku Černá perla, který ovšem nikdy nebyl uveden v život.


Informace o příjmech
----------------------------------

### Seznam darů a příjmů od veřejných institucí
*Následuje seznam darů a příjmů od veřejných institucí. Darem se rozumí darované plnění, výhoda a jiný bezplatný požitek za období od vzniku funkce nebo s funkcí související. Za dar se považuje každé plnění nebo opomenutí funkcionáři v rozsahu, ve kterém funkcionář neuhradí odpovídající protihodnotu (bezplatné dovolené, prominutí dluhu apod.) a nejde přitom o obvyklé darování (např. přiměřený dar od blízkých k svátku, běžně dostupná sleva na elektřinu apod.). Pokud jde o příjem od veřejné instituce, veřejnou institucí se zde rozumí stát, územní samosprávné celky, veřejné vysoké školy, veřejné výzkumné instituce, školy, prosefní komory, jakož i akciové společnosti nebo jiné veřejné instituce jimi ovládané. V seznamu nemusí být uvedeny dary a příjmy do 5000 Kč ročně od jedné osoby.*

* [oznámení podle etického kodexu za rok 2014](https://github.com/pirati-cz/KlubPraha/raw/master/priznani/eticky-kodex/2014/jakub/eticky_kodex_jakub_doplnek_signed.pdf)
* [oznámení podle etického kodexu za rok 2015](https://github.com/pirati-cz/KlubPraha/raw/master/priznani/eticky-kodex/2015/jakub/eticky_kodex.odt)
* [oznámení podle etického kodexu za rok 2016](https://github.com/pirati-cz/KlubPraha/raw/master/priznani/eticky-kodex/2016/jakub/eticky_kodex.pdf)


Prohlašuji, že jsem výše uvedené údaje uvedl úplně a pravdivě. 

V Praze 10. 9. 2017

Mgr. et Mgr. Jakub Michálek
