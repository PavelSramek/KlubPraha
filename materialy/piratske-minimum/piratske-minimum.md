## Pirátské minimum pro novou Radu Prahy

### Zlepšení fungování Zastupitelstva a Rady

* Přítomnost člena všech opozičních klubů na Radě / streaming Rady
* Vstřícný přístup k opozici - zapojování do poradních komisí a odpovědi spíše než mlčení a ignorování, poskytování informací opozici (s výjimkami stanovenými zákonem)
* Zavedení systému projektového řízení do fungování Rady/koalice
* Pravidelné schůzky předsedů klubů k programu zastupitelstva ještě před tím, než program projedná Rada
* Transparentní obsazování dozorčích rad a představenstev městských firem dohodnout a schválit spolu s volbou nové Rady 
* Stanovení vlastnické politiky městských firem a firem s majetkovou účastí Prahy – již schválení ZHMP
* Etické kodexy zastupitelů na webu minimálně v případech, kdy zastupitelé se zveřejněním souhlasí, apel na nejvyšší úředníky, aby se připojili
* Otevřená diskuse s opozicí o kultivaci zasedání zastupitelstva (ne nočnímu a překvapivému jednání)

### Boj proti korupci

* Schválení a uvádění v život protikorupční strategie
* Lepší zveřejňování smluv a jeho zavedení do všech organizací ovládaných Prahou podle zásad schválených Radou.
* Zavedení elektronického oběhu dokumentů
* Zveřejňování faktur
* Vytvoření fungujícího kontrolního systému – audity v oblasti ICT, v dopravním podniku, projednávání kontrolních závěrů na Radě s gescí konkrétního zodpovědného radního
* Úřad, který systematicky dodržuje zákon o svobodném přístupu k informacím
* Průhledné změny územního plánu včetně průběžného zveřejňování podnětů na změnu územního plánu, vlastníka pozemku a odhadu zhodnocení dle cenové mapy
* Standardizace smluvních vzorů

### Informatika

* Důsledné plnění Radou schválených [Tezí digitální strategie](http://zastupitelstvo.praha.eu/ina2014/inagetdocument.aspx?par=238045079087082043066051050020094087082043031030037039031039039020087082043031032032037035032), (kliknout na veřejný přístup) to znamená rušení vendor lock-in, otevřené soutěže, odstraňování JŘB, zohlednění open-source atd.
* Kvalitně dokončit otevřené soutěže na: Mepnet, IdM, Portál, JES, PragueMarket
* ISKŘ: přehodnotit / nahradit, rozpočet na tento systém se musí pohybovat v jiných řádech (směrem dolů)!
* Rozvíjet: OpenData (rozšiřovat datové sady), rozklikávací rozpočet - nezbytná součinnost ostatních radních a organizací! http://opendata.praha.eu/
* Podíl Pirátů na přípravě nové koncepce IT na pražském magistrátu
* Přejmenování Operátora Opencard a přidání působnosti městského institutu informatiky 
* Standardizace formátů (včetně komerčních aplikací), přechod na open-source databáze, platformy a preferovaně webové aplikace (html5!)

### Kostlivci ze skříně

* Projednat možnosti žaloby na Béma kvůli Opencard
* Škodův palác - rozhodnout o budoucím sídle úředníků
* SMS jízdenky – vyjednávat s Erikou o podmínkách jak předvídá platná smlouva. 
* Revize smlouvy s Veolií
* Tunel Blanka - prošetřit kauzu auditem, zřídit autobusovou linku tunelem

### Svobodomyslná Praha

* Méně přísná (než navrhovaná) regulace buskingu, jsme otevření řešení problémů způsobených současnou příliš volnou regulaci

### Doprava

* Zvýšit podíl investic na zpříjemnění pěší a cyklistické dopravy

### Další program

* Zveřejňování zaměstnaneckých děl na školách
* Transparentní dotace pro sport (např. zveřejňovat rozpočty akcí, dodavatele zakázek atd.), spravedlivě podle druhu sportu a počtu mládežnických sportovců
* Prostor pro připomínky veřejnosti přímo na místech, kam veřejnost na pražském webu / webech / chodí (například připomínky ke změnám územního plánu přímo u jednotlivých změn na webu, podněty k jednání výborů a zastupitelstva přímo na stránkách výborů a zastupitelstva atp.)

## Postoj k aktuálním velkým tématům

### Hazard 

Ponechat minimálně casina a umožnit živé hry. Co se prohibice týče, vyhovuje nám, pokud bude vyhláška respektovat přání městských částí. Současně podporujeme systém přerozdělování peněz tak, aby bylo pro MČ méně výhodné hazard podporovat. Chceme aby město průběžně sledovalo jaký dopad má lokální prohibice na rozsah nelegálního hazardu. Výhledově prosazujeme, aby herny fungovaly v prostorách vlastněných městem. 

### Městský okruh, obchvat Prahy

Podporujeme vytvoření pracovní skupiny napříč stranami v zastupitelstvu, která bude usilovat o konsenzus či kompromis v dobudování těchto dvou staveb. 

### Celopražský svoz odpadu

Vyhovuje nám dvouletá garantovaná doba a roční výpovědní lhůta, jak je to v současnosti připravováno.

### Parkování 

Jednotný systém zón celopražsky (funkční pro rezidenty i pro dojíždějící a turisty) 
Konkrétní vymezení nechat na Městských částech
Více P+R parkovišť tam, kde jsou potřeba, rozumnější (= vyšší) ceny parkování tam, kde je velký přetlak

### Opencard

Pokračovat v dosud nastoleném trendu: nechat papírové jízdné, akceptovat bankovní karty a aplikace, ukončit monopoly Eriky a EMS, umožnit mobilní a internetové aplikace (Prague Market), výhledově ukončit výdej nových karet Opencard, náklady vývoje a distribuce nových řešení nemá nést město. 

### Metropolitní plán

Chceme transparentní vyhodnocení jako u změn územního plánu, prosazujeme důslednou výškovou regulaci, podporujeme co nejširší zapojení veřejnosti do přípravy metropolitního plánu. 

Souhlasíme s tím, aby se město nerozšiřovalo do šířky, využití brownfieldů, ale také by měla existovat dostatečně velká nabídka parcel (proti monopolizaci)

### Metro D

Chceme doklady o tom, že zvolené trasování dává smysl z hlediska budoucí vytíženosti metra. Podobně chceme ověřit, že plánované stanice jsou optimálně umístěné. V případě splnění těchto dvou podmínek podporujeme prioritní realizaci této stavby. Chceme od města věcnou reakci na tento podnět: http://svobodneforum.cz/prazske-metro-d-se-vyhyba-lidem-a-konci-v-poli-proc/

### Správa majetku města 

Chceme jasnou koncepci hospodaření s majetkem. Veřejnost musí znát dle jakých metodik se s majetkem pracuje (prodává, pronajímá, rekonstruuje). Prvními kroky jsou:
* zveřejnění Analýzy nakládání s nebytovými prostory od IPR
* zveřejnění seznamu všech nájmů městských nemovitostí (bez chráněných osobních údajů) s co nejvíce metadaty
* udělat audit nakládání s nebytovým majetkem
* zveřejnit náklady/výnosy u jednotlivých budov
* vytvořit koncepci sociálního bydlení (označit, jaké byty budou sociální a jaké ne)

### Hlavní požadavky v případě koalice/smlouvy o podpoře

**Náměstek/radní pro otevřenost**

* kompetence: vnitřní kontrolní systém, protikorupční opatření, zveřejňování, informatika, (legislativa)

* Všechny materiály na radu předem proti podpisu - dostatečný sekretariát na analýzu materiálů

* Poměrný počet ve vedení výborů/politických místech

* Lze vycházet z platného programového prohlášení a upravit ho formou dohodnutých změn, ale není podmínkou, v případě přepracování chceme konkrétnější a termínovanou podobu

* Koaliční smlouva musí upravovat mechanismy pro efektivní řešení sporů, projednávání nových záměrů a musí respektovat zastupitelský slib

* Zastupitelé jsou ochotni zavázat se podpořit usnesení na zastupitelstvu, které vyjde z koaliční smlouvy a se kterým souhlasí (dokumenty budou projednávány před radou s dostatečným časem)
