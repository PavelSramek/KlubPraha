Česká pirátská strana  

**VÝBĚROVÉ ŘÍZENÍ BYLO VYHLÁŠENO DNE .....................**

Výběrové řízení na krajského koordinátora
========================

Ahoj!

V Pirátské straně hledáme **krajského koordinátora**, tedy člověka, který bude pomáhat krajskému sdružení zvládat práci s  
dobrovolníky, akce, finance a administrativu, bude přebírat pokyny z celostátního vedení a reportovat mu. 
Jeho hlavním úkolem bude, aby krajské sdružení nabíralo nové dobrovolníky, navázalo spolupráci 
se sympatizujícími lokálními subjekty, sestavilo kvalitní a plné krajské kandidátky pro volby do Parlamentu a aktivně se 
podílelo na celostátní kampani Pirátů, nyní zejména do Poslanecké sněmovny, a to zejména pořádáním kontaktní kampaně.
Pokud sympatizuješ s Piráty a zároveň si chceš i trochu přivydělat, je tohle pro tebe ta pravá nabídka. 

## Poptávaná činnost:

* práce s dobrovolníky a pořádání akcí: vedení krajské evidence dobrovolníků, zajištění lidí na svolané akce (schůze a zejména v kampani), oslovování vybraných vhodných kontaktů s nabídkou většího zapojení či členství, rychlé odpovídání na žádosti o členstí a kontaktování zájemců, vytipování subjektů a osob vhodných ke spolupráci
* finance: pomoc s přípravou krajského rozpočtu, fyzická archivace dokladů, podávání a proplácení drobných žádostí o proplacení z krajského účtu (bude nutné podepsat dohodu o hmotné odpovědnosti za prostředky na účtu)
* administrativa krajského vedení: svolávání jednání a zápisy, správa podatelny, jednoduché rešerše, správa spisové služby, vedení registrů, pomoc s okrskovými volebními komisemi, evidence a zjišťování stavu úkolů, úkoly zmocněnce apod., 
* případně další věci dle dohody a schopností podle úkolů od celostátního vedení a krajského předsednictva
* Pirátská strana si vysoce cení dobrovolnické práce, očekává se, že výše uvedené úkoly budou ve velké míře delegovány na dobrovolníky
* předpokládaný rozsah činnosti je cca 20 hodin týdně (cca poloviční úvazek), ale může být navýšen v předvolebním období až na 40 hodin práce týdně

## Nabízíme:

* smlouvu na dobu neurčitou, s odměnou 9 tis. Kč měsíčně za výše uvedený počet odpracovaných hodin, plus až 5 tis. Kč měsíčně odměna dle kvality a náročnosti splněných úkolů,
* možnost bezprostředně se podílet na realizaci Pirátského programu a na největší kampani Pirátů v historii,
* práce ve skvělém kolektivu předních osobností Pirátů v České republice,
* seznámení s moderními technologiemi používanými při fungování Pirátské strany, školení ke všem výše uvedeným činnostem je součástí smlouvy
* neomezený telefonní tarif s internetem

## Požadujeme:

* filosofické ztotožnění se s [Pirátským programem][program] a jeho dobrá znalost, 
* vysoká loajalitu k Pirátské straně jako organizaci, zodpovědnost při nakládání s penězi a mlčenlivost ohledně důvěrných informací,
* závazek pracovat pro Piráty aspoň do konce října 2016 (parlamentní volby), případně za sebe najít a na vlastní náklady zaučit náhradu,
* znalost kancelářských balíků, schopnost naučit se používat [Pirátský redmine][redmine] a [Pirátské fórum][forum] a další technické systémy,
* vynikající komunikační dovednosti, reprezentativní a příjemné vystupování, emoční stabilita a pracovitost, dobrý písemný projev,
* časová flexibilita (aktivity mají často nárazový charakter v časovém tlaku),
* schopnost plánování, samostatnost a svědomitost,
* osobní zkušenost s dobrovolnickou prací v libovolné podobě je výhodou,
* nabídka je otevřená pro lidi vyskytující se na území daného kraje,
* nástup nejpozději dvou měsíců ode dne vyhlášení výběrového řízení

Výhodou jsou: schopnost pracovat v březnu až říjnu 2016 další čas, zkušenosti s vlastním dobrovolnictvím, řidičský průkaz skupiny B, znalost angličtiny, zkušenosti s dobrovolnictvím

Podmínkou uzavření smlouvy je, aby daná osoba ještě neměla s Českou pirátskou stranou uzavřenou smlouvu s očekávaným rozsahem práce 20 hodin týdně a více. 

[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis,
2. svůj životopis včetně referencí.

Z výše uvedených dokumentů by měly být patrné zejména zkušenosti z práce s lidmi, zodpovědnost při nakládání s penězi, schopnost práce s administrativou, práce s technickými systémy (preferujeme ty svobodné), plánování, příp. zkušenosti s dobrovolnictvím.


[plan]: https://redmine.pirati.cz/projects/senat/roadmap

Rizikové faktory: Pokud máš nedejbože záznam v trestním rejstříku, je s tebou vedeno trestní stíhání nebo pokud je na tebe vyhlášena exekuce či insolvence, popiš ho a zdůvodni. Nejde automaticky o skutečnost, která by znemožňovala ve výběrovém řízení úspět. Tuto podmínku požadujeme kvůli tomu, že člověk na dané pozici bude nakládat s penězi na našem účtu. Podrobnosti o výběrovém řízení si přečti v [pravidlech výběrového řízení](pravidla.md). 

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://www.pirati.cz/rules/ppu) s vykazováním v systémů [redmine][redmine].

**Nabídku nám prosím zašli do patnácti dnů od vyhlášení výběrového řízení, do tří dnů se ti ozveme ohledně výsledku výběrového řízení nebo dalšího postupu. Nabídku pošli e-mailem na adresu zadavatele. Kopii potom na <info@pirati.cz>.**

----

## Související odkazy

* [Pravidla výběrového řízení](pravidla.md)
* [Schválené usnesení](usneseni.md) 
