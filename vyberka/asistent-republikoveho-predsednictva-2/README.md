Česká pirátská strana  
republikové předsednictvo

Výběrové řízení na vedoucí kanceláře republikového předsednictva Pirátské strany
========================

Ahoj!

V Pirátské straně hledáme **vedoucí nebo vedoucího kanceláře republikového předsednictva**, tedy člověka, který bude pravou rukou exekutivního vedení Pirátů. Pokud sympatizuješ s Piráty, umíš výborně plánovat a koordinovat souběžné věci, administrativa ti nedělá problémy a rád vnášíš do chaosu řád, je tohle pro tebe ta pravá nabídka. 

## Poptávaná činnost:

* veškerá administrativní agenda republikového předsednictva Pirátské strany, příprava agendy jednání republikového předsednictva, tvorba zápisů z jednání, kontrola plnění úkolů odbory, příprava schůzek a rešerší
* příprava výběrových řízení, jednání s dodavateli, publikování smluv, organizace akcí
* koordinace činností republikového předsednictva s dalšími orgány Pirátské strany, např. republikovým výborem a týmy podřízenými republikovému předsednictvu
* vedení spisové služby republikového předsednictva
* příprava podkladů pro mediální a vnitrostranickou činnost republikového předsednitva
* předpokládaný rozsah činnosti je cca 40 hodin týdně (cca plný úvazek; 1.0 úvazku)

## Nabízíme:

* smlouvu na dobu neurčitou, s odměnou 35-45 000 Kč hrubého na hlavní pracovní poměr (aspoň 7 hodin denně)
* možnost podílet se na realizaci Pirátského programu
* práce ve skvělém kolektivu předních osobností Pirátů v České republice,
* seznámení s moderními technologiemi používanými při fungování Pirátské strany,
* práci v centru Prahy, případně částečně i z domova (podle dohody a aktuálních potřeb)

## Požadujeme:

* špičkové pracovní nasazení, schopnost dlouhodobé a systematické práce, cit pro detail, dobrý písemný projev
* důslednost v práci a profesionální přístup, schopnost hlídání termínů různých akcí apod.
* vysokou míru samostatnosti a proaktivní přístup
* filosofické ztotožnění se s [Pirátským programem][program] a jeho dobrou znalost
* velmi dobrou znalost kancelářských balíků včetně dokumentů google (dokumenty, tabulky, prezentace), schopnost naučit se používat [Pirátský redmine][redmine], [Pirátský github][github] a [Pirátské fórum][forum] a další technické systémy
* vynikající komunikační dovednosti, reprezentativní a příjemné vystupování
* vysokoškolské vzdělání (nebo doložení plně ekvivalentních znalostí a zkušeností)
* reference na předchozí práci s obdobnou zodpovědností, 
* všeobecné minimum znalostí nutné pro zvládnutí této profese (manažerské, ekonomické, právní, personální) 
* časová flexibilita (aktivity mají někdy nárazový charakter v časovém tlaku) a zvládání stresu
* ochotu pracovat s dobrovolníky
* znalost anglického jazyka

[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/
[github]: https://github.com/pirati-cz

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis,
2. svůj životopis,

Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do ........... *(bude doplněno do 16 dnů od vyhlášení)*, do tří dnů se ti ozveme ohledně výsledku výběrového řízení nebo dalšího postupu. Nabídku pošli na adresu <jan.louzek@pirati.cz>, kopii potom na <info@pirati.cz>.**

S pozdravem 

Bc. Jan Loužek  
zveřejňovač Pirátů v Praze  
<jan.louzek@pirati.cz>, tel. 608 213 119

----

## Související odkazy

* [Pravidla výběrového řízení](pravidla.md)
* [Schválené usnesení](usneseni.md) 
