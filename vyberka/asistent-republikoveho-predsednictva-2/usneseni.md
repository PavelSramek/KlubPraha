Záměr zřídit funkci vedoucí kanceláře republikového předsednictva
========================

*Toto je projektový záměr, který republikové předsednictvo předkládá republikovému výboru.*

Shrnutí
-------

V rámci profesionalizace aparátu strany navrhujeme provést výběrové řízení na **vedoucí kanceláře republikového předsednictva** a podepsat s ním smlouvu na hlavní pracovní poměr na plný nebo téměř plný úvazek. 

Je zjevné, že vzhledem k tomu, že 4 členové republikového předsednictva jsou nově poslanci a věnují se na plný úvazek práci ve sněmovně, nelze zvládnout práci v republikovém předsednictvu bez dobrého profesionálního aparátu, přičemž vedoucí kanceláře je naprosté minimum, aby strana fungovala. Toto výběrové řízení tedy může a má začít jako součást krizového řízení souběžně s diskutovaným dlouhodobým řešením situace.

Odměna vedoucího bude 35-45 000 Kč, což je na úrovni průměrné měsíční mzdy v Praze (37 046 Kč). Odměna je vzhledem k poměrům ve straně nadstandardní, a to s ohledem na to, že potřebujeme získat opravdu špičkového a zapáleného člověka. Odměna je srovnatelná (mírně nižší) než odměna tajemníka poslaneckého klubu.

Vedoucí bude odpovědný republikovému předsednictvu.

Přílohy:

* [Inzerát na krajského manažera](README.md)
* [Pravidla výběrového řízení](pravidla.md)
* [Podmínky pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md)

Maximální roční náklady činí 45 x 12 x 1,34 = 723 tis. Kč (z rozpočtu republikového předsednictva Pirátské strany). Tato částka bude zohledněna v návrhu rozpočtu na rok 2018 a v návrhu rozpočtového výhledu. 

Výběrové řízení proběhne a smlouva bude uzavřena nejpozději do 1 měsíce od schválení usnesení všemi orgány.

Hodnotící komise
----------------

Zadavatelem bude republikové předsednictvo, které bude po formální stránce zastupovat Jan Loužek. Hodnotící komisí výběrového řízení bude republikové předsednictvo, resp. nejméně 3 jeho členové, kteří se budou moci účastnit. 

Schvalování záměru
------------------

### Celostátní úroveň

#### Návrh usnesení republikového předsednictva

Republikové předsednictvo

1. **souhlasí** s projektem na výběr vedoucí kanceláře republikového předsednictva,
2. **souhlasí** s náklady na tento záměr z rozpočtu centrály 35-45 000 Kč hrubého měsíčně (723 tis. Kč ročně),
3. **ukládá** místopředsedovi Vojtěchu Pikalovi předložit projekt republikovému výboru k projednání bezodkladně po schválení tohoto usnesení, a dále *pro případ schválení*:
4. **souhlasí** s použitím zvláštních [pravidel výběrového řízení](pravidla.md),
5. **jmenuje** hodnotící komisi shodnou se složením republikového předsednictva tak, aby se jednání komise účastnili nejméně 3 členové, v jejichž časových možnostech to bude,
6. **pověřuje** dočasně uzavřením smlouvy, podpisem žádostí o proplacení a kontrolou místopředsedsedu Jakuba Michálka.

#### Návrh usnesení republikového výboru

Republikový výbor

1. **bere na vědomí** projekt na výběr vedoucí kanceláře republikového předsednictva,
2. **souhlasí** se záměrem zřídit funkci vedoucí kanceláře republikového předsednictva
3. **souhlasí** s náklady na tento záměr ve výši 35-45 000 Kč hrubého měsíčně (723 tis. Kč ročně).

---

Zpracovatel a předkladatel:

* Jakub Michálek, zastupitel Pirátů v Zastupitelstvu hl. m. Prahy
