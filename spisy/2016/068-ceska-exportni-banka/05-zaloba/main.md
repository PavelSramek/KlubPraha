---
title:      --
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 68/2016
your:
   name:    
      -     Městský soud v Praze
   address:
      -     Spálená 6/2
      -     120 00 Praha 2
sendby:     ds
style:      letter
---

## Žaloba proti nečinnosti správního orgánu podle ust. § 79 a násl. s.ř.s.

**Žalobce:**   Adam Zábranský, nar. 28. 12. 1993, bytem Zbynická 6, Praha 16

zástupce:  Mgr. Filip Hajný, advokát, ev. č. ČAK 14269, se sídlem Moskevská 532/60, 101 00 Praha 10 - Vršovice

**Žalovaná:**  Česká exportní banka a.s., Vodičkova 701/34, Praha 1, 110 00

**Přílohy:**

1. Plná moc
2. Žádost o informace ze dne 4. 3. 2016
3. Stížnost ze dne 23. 3. 2016
4. Žádost na uplatnění opatření proti nečinnosti ze dne 12. 4. 2016
5. Odpověď na žádost na uplatnění proti nečinnosti ze dne 11. 5. 2016
6. Rozsudek Nejvyššího správního soudu ze dne 6. 10. 2009, č.j . Ans 4/2009-39).

### Předmět řízení a dosavadní průběh řízení

1. Žalobce podal dne 4. 3. 2016 žádost o informace podle zákona č. 106/1999 Sb., o svobodném přístupu k informacím (dále jen „InfZ“), jíž žádal o poskytnutí následujících informací (dále jen „požadované informace“): 

 1. výše výdajů ČEB na reklamu v letech 2014 a 2015,
 2. seznam subjektů, které obdržely finanční prostředky od ČEB v rámci výdajů dle bodu 1 a
objem těchto prostředků.
 3. výše výdajů ČEB na právní služby v letech 2014 a 2015,
 4. seznam subjektů, které obdržely finanční prostředky od ČEB v rámci výdajů dle bodu 3 a
objem těchto prostředků.

2. Protože žalovaná strana neodpověděla v zákonné lhůtě, tj. ani neposkytla požadované informace, ani nerozhodla o odmítnutí žádosti, podal žalobce dne 23. 3. 2016 stížnost na nečinnost v souladu s § 16a odst. 1 písm. b).
3. Protože žalovaná strana ani přesto nereagovala v souladu s ustanoveními zákona č. 106/1999 Sb., o svobodném přístupu k informacím, podal žalobce dne 12. 4. 2016 žádost na uplatnění opatření proti nečinnosti podle § 80 zákona č. 500/2004 Sb., správní řád. 
4. Dne 11. 5. odpověděla žalovaná strana na žádost o uplatnění opatření proti nečinnosti přípisem, ve kterém se označuje nebýt povinným subjektem dle § 2 zákona č. 106/1999 Sb., o svobodném přístupu k informacím. Přestože tento přípis formálně není rozhodnutím nadřízeného správního orgánu podle § 16a, odst. 4) zákona č. 106/1999 Sb,. o svobodném přístupu k informacím, fakticky se o toto rozhodnutí jedná, neboť je podepsáno předsedou představenstva společnosti. Žalovaná strana nicméně odmítla poskytnutí infomace, nebo vydání rozhodnutí tak, jak zákon č. 106/1999 Sb., o svobodném přístupu k informacím vyžaduje. Naopak nadále trvá na tom, že sama není povinným subjektem podle § 2 zákona č. 106/1999 Sb,. o svobodném přístupu k informacím. 

### Žalobní body

1. Žalobce má za to, že žalovaná je veřejnou institucí ve smyslu § 2 odst 1 InfZ. Vlastníkem 80 % akcií České exportní banky
a.s. je stát. Přesněji, 41 % vlastní Ministerstvo financí, 24 % vlastní Ministerstvo průmyslu a obchodu, 10 % vlastní Ministerstvo zahraničních věcí, 5 % vlastní Ministerstvo zemědělství. Stát má na fungování České exportní banky a.s. rozhodující vliv, a díky tomu je Česká exportní banka a.s. povinným subjektem (jak uvádí mimo jiné i rozsudek NSS č.j.2 Ans 4/2000-93 nebo i rozhodnutí NSS ze dne 6. 10. 2009 č.j. 2 Ans 4/2009-93).

2. Žalobce má za to, že žalovaná byla nečinná, když žalobci ve lhůtě dané InfZ neposkytla žádné z požadovaných informací ani žádost jiným zákonem stanoveným způsobem nevyřídila. Stejně tak ani zákonem požadovaným způsobem nevyřídila jeho stížnost na nečinnost. Dopis žalované lze samozřejmě považovat za faktické, ne však formální rozhodnutí o odmítnutí požadované informace. Vzhledem k tomu, že nadřízený správní orgán již v tomto případě rozhodl, učinil tak ale v rozporu se zákonem. Žalovaná strana totiž neuvedla jediný důvod, proč by dané informace neměly být poskytnuty. 

3. Výše zmíněnou korespondencí se žalovanou stranou byly vyčerpány všechny nástroje, které mohl žalobce použít pro získání žádaných informací od žalované strany.

### Návrh rozsudku

Z výše uvedených důvodů navrhuji, aby soud vydal následující rozsudek:

1. Žalované se nařizuje, aby vyřídila žádost o informace žalobce ze dne 4. 3. 2016, a to do 3 dnů od právní moci rozsudku.
2. Žalovaná je povinna zaplatit žalobci náhradu nákladů řízení, a to do 3 dnů od právní moci rozsudku, k rukám zástupce žalobce.

Žalobce souhlasí s tím, aby soud projednal věc bez nařízení jednání. 

---
signature:
  - Adam Zábranský
abbr:       adam
...
