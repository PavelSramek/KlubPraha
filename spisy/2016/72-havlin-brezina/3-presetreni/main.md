---
title:      Podnět k přešetření trestního oznámení – změna územního plánu v kauze Havlín, Březina, Harangozzo a Janů
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 72/2016
your:
   role:    
   name:    Vrchní státní zastupitelství v Praze
   address:
      -     náměstí Hrdinů 1300/11
      -     14000 Praha 4 
   note:    k rukám vrchní státní zástupkyně JUDr. Lenky Bradáčové
   ds:      uzcaety
sendby:     ds
style:      letter
---

Vážená paní vrchní státní zástupkyně, 

vyrozuměním č. j. OFKF-4323-17/ČJ-2015-251002 ze dne 3. 3. 2016 nám Policie České republiky, Útvar odhalování korupce a finanční kriminality SKPV, odbor korupce, 2. oddělení (dále jen „policejní orgán“) sdělila, že kvalifikovaně posoudila naše podání ze dne 2. 9. 2015 a nezjistila žádnou skutečnost nasvědčující tomu, že byl spáchán trestný čin. Podání dne 2. 9. 2015 jsme učinili u Vrchního státního zastupitelství v Praze s důvěrou, že bude řádně prošetřeno, ale nestalo se tak. 

Vyrozumění policejního orgánu neobsahuje žádné informace o věcném posouzení našeho oznámení. Podali jsme žádost o informace podle zákona č. 106/1999 Sb. dne 8. 3. 2016, která měla být vyřízena v zákonné lhůtě do 18. 3. 2016, ale na tuto žádost nám policejní orgán do dnešního dne vůbec neodpověděl. Nemůžeme se tak ani nezávisle ujistit, že policejní orgán vůbec požádal o vysvětlení osoby, které jsme v podání označili jako svědky či zda podnikl opatření k prověření věci. 

Podle § 174 odst. 2 písm. e) tr. ř. je státní zástupce při dozoru oprávněn vyžadovat od policejního orgánu spisy, dokumenty, materiály a zprávy o spáchaných trestných činech za účelem prověrky, zda policejní orgán včas zahajuje trestní stíhání a rušit nezákonná nebo neodůvodněná opatření policejního orgánu, která může nahrazovat vlastními.

Přiložené opatření policejního orgánu (viz příloha) je neodůvodněné a velmi pravděpodobně i nezákonné. Policejní orgán nám nezákonně upírá právo na informace, takže se v argumentaci ani nemůžeme zabývat věcnými podrobnostmi. Proto žádáme vrchní státní zastupitelství, aby v souladu s § 174 odst. 2 tr. ř.

a) zrušilo nezákonné a neodůvodněné opatření policejního orgánu, 

b) vyžádalo si v této věci od policejního orgánu spisy a prověřilo, zda policejní orgán postupoval v souladu se zákonem při prověření našeho trestního oznámení,

c) udělilo policejnímu orgánu pokyny, které zajistí řádné vyšetření oznámení, anebo postoupení jinému policejnímu orgánu, který bude s to věc prošetřit. 

Závěrem žádáme o prošetření, proč nám bylo výše uvedené vyrozumění doručeno v datové zprávě nadepsané titulkem „podraz“ (viz příloha) a o vyrozumění o učiněných opatřeních v návaznosti na tento podnět.

S pozdravem

---
signature: 
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
abbr:       jakub
attachments:
  - Vyrozumění policejního orgánu ze dne 3. 3. 2016
  - Žádost o informace ze dne 8. 3. 2016
  - Obálka datové zprávy s titulkem „podraz“
...
