---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 106/2016
your:
   role:    Povinný subjekt
   name:    Hlavní město Praha
   address:
      -     Mariánské náměstí 2
      -     110 00, Praha 1
   ds:      
sendby:     ds
style:      letter
---

Vážení,

dne 5. 5. jsem Vás jako fyzická osoba – zastupitel hl. m. Prahy za Českou pirátskou stranu – požádal dle zákona č. 106/1999 Sb,. o svobodném přístupu k informacím a podle § 51 odst. 3. písm. c) zákona č. 131/2000 Sb., o hlavním městě Praze, o poskytnutí následujících informací:

* Celý spis, který má Magistrát hlavního města Prahy evidovaný pod spisovou značkou S-MHMP 145168/2014/Vol. 

Dne 24. 5. jsme obdržel od povinného subjektu odpověď, ve které uvedl, že mi danou informaci neposkytne. Svůj závěr odůvodnil podle ust. § 2 odst. 3 zákona č. 106/1999 Sb., o svobodném přístupu k informacím (dále jen „InfZ“). Uvedl, že v případě požádání o kompletní spisový materiál konkrétního správního řízení je dána komplexnost úpravy v ust. § 38 zákona č. 500/2004 Sb., Správní řád (dále jen „správní řád“) správního řízení a domnívá se tedy, že nelze uplatnit InfZ.

S odůvodněním rozhodnutí povinného subjektu nicméně nemohu souhlasit. Podle § 2 odst. 3. InfZ se skutečně InfZ nevztahuje na poskytování informací, nicméně pouze v případě, kdy zvláštní zákon upravuje jejich poskytování. InfZ sám v tomto bodě zmiňuje např. zákon č. 123/1998 Sb., o právu na informace o životním prostředí, a zákon č. 344/1992 Sb., o katastru nemovitostí České republiky (katastrální zákon), ve znění pozdějších předpisů, nikoliv však správní řád. Je tomu z toho důvodu, že správní řád nemůže být v tomto smyslu považován za zvláštní úpravu poskytování informací, která má komplexní charakter. Zatímco podání žádosti dle InfZ představuje realizaci hmotného práva, garantova­ného předpisy ústavního pořádku (čl. 17 Listiny základních práv a svobod), úprava správního řádu, jako procesního předpisu, stanoví postup uplatnění procesního práva účastníků říze­ní (a za stanovených podmínek jiných osob) seznámit se s obsahem spisu. Jako formu tohoto seznámení předpokládá správní řád (fyzické) nahlédnutí. Správní řád je proto ve vztahu k zákonu o svo­bodném přístupu k informacím zvláštní úpravou pouze ve vztahu k (fyzickému) nahlížení do spisu a uplatní se tedy jen v případě žádostí, které jsou svým obsahem žádostmi o nahlédnutí do spisu v režimu správního řádu. Je-li s odkazem na InfZ požadováno poskytnutí informací ze správního spisu jinou formou (zasláním kopií konkrétních listin či sdělením konkrétních údajů), uplatní se plně režim vyřízení žádosti stanovený InfZ. (Furek, A., Rothanzl, L. Zákon o svobodném přístupu k informacím. Komentář. 2. aktualizované a rozšířené vydání. Praha, 2012, 1032 s)

Vzhledem k tomu, že jsem ve své žádosti ze dne 5. 5. nežádal o nahlédnutí do spisu dle správního řádu, nýbrž o poskytnutí informací podle InfZ, domnívám se, že povinný subjekt měl postupovat v rámci režimu InfZ. Protože tak neučinil, a informace mi odmítl poskytnout, podávám podle § 16 InfZ odvolání. 

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
