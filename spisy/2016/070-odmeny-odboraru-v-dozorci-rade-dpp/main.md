---
title:      Žádost o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 70/2016
your:
   role:    Povinný subjekt
   name:    
      -     Dopravní podnik hlavního města Prahy, a.s.
   address:
      -     Sokolovská 217/42
      -     190 22 Praha 9
   note:
      -     k rukám generálního ředitele
sendby:     ds
style:      letter
---

Vážený pane řediteli,

jako fyzická osoba – zastupitel hl. m. Prahy za Českou pirátskou stranu – Vás tímto zdvořile žádám v souladu se zákonem č. 106/1999 Sb., o svobodném přístupu k informacím, resp. podle § 51 zákona č. 131/2000 Sb., o hlavním městě Praze, o následující informace:

**Za prvé**

Výši příjmů členů dozorčí rady Dopravního podniku hl. m. Prahy: Václava Pospíšila, Oldřicha Schneidera, Josefa Buriánka, Jiřího Obitka a Jana Koláře, a to za dobu působení každého z nich ve funkci člena dozorčí rady DPP v letech 2013, 2014, 2015, 2016. 
Žádám tyto informace poskytnout v tabulce pro každý rok zvlášť a pro každou osobu zvlášť, pokud alespoň v části uvedeného období splňovala dané podmínky. Požadované údaje poskytněte formou tabulky, pro každého jednoho člena dozorčí rady zvlášť, pro každý jeden rok zvlášť; u každého uveďte:

* Celkový vyplacený roční příjem v členění podle druhu právního titulu (např. mzda podle pracovní smlouvy, odměna podle dohody podle zákoníku práce, příkazní smlouva, smlouva o výkonu funkce atd.) a popis každého nepeněžitého plnění hodnoty vyšší než 1000 Kč ročně (včetně např. výpůjček, darovaného majetku, bezplatného užívání atd.),
* kód sekce, odboru a oddělení, ve kterém je daný člen dozorčí rady aktuálně zaměstnán.

**Za druhé**

Výši celkového příjmu jednotlivých odborových organizací působících u povinného subjektu za dobu jejich existence v letech 2013, 2014, 2015, 2016. Žádám tyto informace poskytnout v tabulce pro každý rok zvlášť a pro každou organizaci zvlášť, pokud alespoň v části uvedeného období splňovala dané podmínky. Požadované údaje poskytněte formou tabulky, pro každou jednu organizaci zvlášť, pro každý jeden rok zvlášť; u každé uveďte:

* Celkový vyplacený roční příjem v členění podle druhu právního titulu (např. příspěvek na činnost, náhrada nákladů atd.) a popis každého nepeněžitého plnění hodnoty vyšší než 1000 Kč ročně (včetně např. výpůjček, darovaného majetku, bezplatného užívání atd.).

----

Příjmem ve smyslu této žádosti se rozumí vyplacené peníze povinným subjektem nebo jinou entitou, ve které dosáhl povinný subjekt vyplacení příjmu svým vlivem (např. příjem vyplacený ovládanou právnickou osobou).

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. 

Ke komunikaci s povinným subjektem zmocňuji dále svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17). Prosím o poskytnutí informace v elektronické podobě na jeho e-mail <jan.louzek@pirati.cz>. 

Předem děkuji za Vaši vstřícnost.

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
