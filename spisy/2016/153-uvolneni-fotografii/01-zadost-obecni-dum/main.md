---
title:      Možnosti poskytnutí digitalizovaných souborů fotografií
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 153/2016
your:
   role:    Povinný subjekt
   name:    
      -     Obecní dům, a.s.
   address:
      -     nám. Republiky 5, 
      -     111 21, Praha 1
   note:
      - k rukám předsedy představenstva Mgr. Vlastimila Ježka
sendby:     mail
style:      letter
---

Vážení,

Vážený pane předsedo,

dovoluji si obrátit se na Vás jako zastupitel hl. m. Prahy ohledně fotografií a obecně materiálů, které Vaše instituce uchovává a dále ohledně možností, jakým způsobem by takové soubory dat mohly být zveřejněny. 

Naprostá většina veřejných institucí pořizuje při své činnosti fotografie, např. k dokumentaci své historie, archivním účelům, dokumentaci své činnosti apod. Např. archiv uchovává archivní fotografie dokumentující historii, zoologická zahrada pořizuje fotografie zvířat, botanická zahrada fotí rostliny, dopravní podnik má kolekci historických tramvají, technická správa komunikací může mít fotografickou dokumentaci velkých křižovatek apod. 

Tyto fotografie jsou ve většině případů unikátní; veřejnost se z nich však nemůže těšit a nemůže je žádným způsobem využít, neboť se nacházejí v archivech a datových centrech jednotlivých organizací a má k nim přístup jen velmi malý okruh lidí. Internetové komunity, jakou je například internetová encyklopedie Wikipedie, však mohou tyto fotografie využít, neboť mají dobrovolníky, kteří píší články různá témata, včetně takových, která se týkají činností vaší organizace. Díky uvolnění těchto fotografií pod svobodnou licencí by tak mohli získat přístup jak oni, tak i veřejnost ke kvalitním materiálům, které by mohly sloužit k ilustraci jednotlivých článků. Význam a hodnota Vašich materiálů by tímto způsobem vzrostla. 

Smyslem této mé žádosti je zjistit, jaké všeobecně zajímavé soubory fotografií má Vaše instituce v držení. Jednotlivé fotografie, které může mít vaše institucce k dispozici, spadají do několika následujících kategorií:

1. fotografie, které nejsou autorským dílem (neautorské fotografie), např. strojově pořízené kopie jinak autorskoprávně volných děl či předmětů, které nejsou chráněny autorským právem,
2. fotografie, která jsou autorským dílem, ale již uplynula doba trvání majetkových práv (volná díla, neboli public domain; jedná se většinou o fotografie z počátku 20. století),
3. fotografie, která jsou autorským dílem, ale nevztahuje se na ně autorský zákon, protože jde o díla vzniklá při výkonu zákoné působnosti veřejné instituce (úřední díla),
4. fotografie, která jsou autorským dílem, ale byla vytvořena zaměstnancem jako zaměstnanecké dílo a nebo objednavatelem jako dílo na objednávku a veřejná instituce k nim vykonává autorská práva včetně práva dílo zveřejnit či udělit souhlas s jeho šířením na internetu (zaměstnanecká díla či díla na objednávku),
5. fotografie, které jsou autorským dílem, ale veřejná instituce je oprávněna je užívat na základě smlouvy s autorem nebo jiným nositelem autorských práv a je oprávněna udělit souhlas s užitím fotografie jako autorského díla jinou osobou.

a zároveň u těchto fotografií není dán žádný jiný důvod právní ochrany, např. ochrana osobnosti konkrétní zachycené žijící osoby, a současné chybějící svolení této osoby.

Mým cílem je dosáhnout toho, aby veřejné instituce pokud možno v co nejširší míře sdílely užitečné fotografie a podpořili jejich opakované použití, a to nejen účely internetové encyklopedie Wikipedie, ale obecně i jiných internetových komunit, které fungují na principu tzv. svobodných licencí a také pro maximální využití informací veřejného sektoru soukromým sektorem, což je hlavní princip platné směnice EU o opakovaném užití informací veřejného sektoru. 

Městské organizace během desítek let svého fungování mají k dispozici komplexní fotografickou i jinou dokumentaci svého fungování. Trápí mě, že přístup k těmto materiálům je velmi omezen. Přitom například ve Spokové republice Německo uveřejnil Spolkový archiv přes [80 tisíc historických fotografií](Bundesarchiv, https://commons.wikimedia.org/wiki/Commons:Bundesarchiv), Německá fototéka uveřejnila](Deutsche Fotothek [čtvrt milionů fotografií](https://commons.wikimedia.org/wiki/Commons:Deutsche_Fotothek), nebo Directmedia, které zveřejnily [10 tisíc známých maleb a obrazů](https://commons.wikimedia.org/wiki/Commons:10,000_paintings_from_Directmedia).

Tyto fotografie nicméně nebudou dány jen tak "volně na internet". Navrhuji jejich zveřejnění pod licencí Creative Commons, přesněji [Creative Commons Attribution-Share Alike 3.0](http://cs.wikipedia.org/wiki/Creative_Commons). Tato licence umožní, aby se tyto obrázky mohly zdarma používat a upravovat, a to pod podmínkou uvedení autora a původu. V doprovodné informaci k obrázku budou potom uvedeny veškeré dostupné údaje o původu, včetně názvu Vaší instituce, což přispěje ke zvýšení její prestiže. Wikipedie využívá takto získané fotografie skutečně extenzivně (jak dokazují statistiky [v některých případech](https://tools.wmflabs.org/glamtools/glamorous.php?doit=1&category=Images+from+the+German+Federal+Archive&use_globalusage=1&ns0=1&projects[wikipedia]=1&projects[wikimedia]=1&projects[wikisource]=1&projects[wikibooks]=1&projects[wikiquote]=1&projects[wiktionary]=1&projects[wikinews]=1&projects[wikivoyage]=1&projects[wikispecies]=1&projects[mediawiki]=1&projects[wikidata]=1&projects[wikiversity]=1)), což znamená, že bude Vaše organizace uvedena ve velkém množstí případů, a tedy se stane zřetelným partnerem komunity Wikipedie, ale i všech ostatních, kteří materiál odtud přebírají. Tím se zvýší povědomí o Vaší organizaci na internetu obecně a v dobrovolnických komunitách zvlášť.

Pokud by Vaše veřejná instituce nechtěla fotografie sama zveřejňovat, jsem připraven prostřednictvím svého asistenta Bc. Jana Loužka zajistit předání fotografií na médiu (flash paměti) komunitě Wikipedie s písemným souhlasem s užitím fotografií, a to při použití výše uvedené licence Creative Commons.

Po výše uvedeném vysvětlení bych Vás rád zdvořile požádal o spolupráci při realizaci záměru zpřístupnění cenných fotografií v držení Vaší instituce, a proto v souladu s § 51 zákona č. 131/2000 Sb. žádám o následující informace:

1. Jaké soubory fotografií má Vaše instituce k dispozici, které části z nich jsou právně zveřejnitelné a jaký je jejich právní režim, případně z jakého důvodu není soubor fotografií v držení Vaší instituce zveřejnitelný (uveďte prosím konkrétní zákonné a smluvní ustanovení). Souborem fotografií mám na mysli větší soubor více než 20 fotografií, které jsou uchovány v elektronické podobě, tedy takové, které Vaše instituce digitalizovala.

2. Poskytněte mi prosím právně zveřejnitelné fotografie zveřejněním anebo předáním v elektronické podobě na médiu, a to v nejlepší možné nebo jiné dohodnuté kvalitě (dodám flash paměť nebo externí harddisk).

Velmi uvítám i další doprovodné informace, pokud se Vaše instituce již o zveřejnění svého fotografického bohatství zasazuje jiným způsobem. Dokumenty poskytněte v elektronické podobě. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119, jan.louzek@praha.eu). Případné rozhodnutí či výzvy prosím doručte do mé datové schránky 4memzkm. 

Předem děkuji za Vaši vstřícnost a pochopení. Věřím, že společně se nám podaří dosáhnout maximální užitečnosti fondu fotografií Vaší instituce pro širokou veřejnost. 

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
