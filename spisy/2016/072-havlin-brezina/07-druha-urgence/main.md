---
title:      Urgence podnětu k přešetření trestního oznámení – změna územního plánu v kauze Havlín, Březina, Harangozzo a Janů
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 72/2016
your:
   role:    
   name:    Obvodní státní zastupitelství pro Prahu 1
   address:
      -     nábř. Edvarda Beneše 627/3
      -     11000 Praha 1
   note:    k rukám státnímu zástupci
      -     Mgr. Janu Sklenářovi
   ds:      kvaahpq
sendby:     ds
style:      letter
---

Vážený pane státní zástupče,

dne 29. 3. 2016 jsem požádal Vrchní státní zastupitelstvi v Praze o přešetření trestního oznámení podaného v souvislosti se změnou územního plánu v kauze Havlín, Březina, Harangozzo a Janů. Dne 13. 4. 2016 jsem obdržel přípis z Vrchního státního zastupitelství, obsahující sdělení o postoupení mé žádosti Obvodnímu státnímu zastupitelství pro Prahu 2 a dne 26. 8. 2016 mi sdělil obvodní státní zástupce za Prahu 2, Mgr. Tomáš Svoboda, že se danou záležitostí zabývá Vaše obvodní státní zasupitelství.

Vzhledem k tomu, že od přešetření trestního oznámení již uplynulo 8 měsíců a dosud jsem neobdržel informace o provedených věcí tímto věc urguji a žádám poskytnutí vyrozumění o aktuálním stavu. K Vaší informaci, že orgány činné v trestním řízení nyní čekají na výsledek dovolacího řízení u Nejvyššího soudu ve věci odsouzeného Havlína uvádím, že jde o skutkově jiný případ, který navíc v dovolacím řízení může být posuzován toliko z hlediska správnosti aplikace práva a nikoliv z hlediska správnosti zjištění skutkového stavu.

Proto jsem přesvědčen, že čekání na výsledek dovolacího řízení není v tomto řízení na místě a naopak může způsobit nedůvodné průtahy, jejichž důsledkem může být i zánik trestní odpovědnosti pachatelů trestných činů v důsledku promlčení. Žádám Vás tedy, abyste v souladu s podanou žádostí o přešetření trestního oznámení postupovali v souladu s § 174 odst. 2 zákona č. 141/1961 Sb., trestního řádu.

Žádám o zaslání odpovědi do mé datové schránky na adresu 4memzkm.

S pozdravem

---
signature: 
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
abbr:       jakub
...
