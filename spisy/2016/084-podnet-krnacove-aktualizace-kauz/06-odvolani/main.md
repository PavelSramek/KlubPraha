---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 84/2016
your:
   role:    
   name:    Magistrát hlavního města Prahy
   address:
      -     Mariánské náměstí 2
      -     110 00 Praha 1
   ds:      48ia97h
sendby:     ds
style:      letter
---

Vážení,

dne 31. 8. jsem svým přípisem požádal v souladu s § 51 odst. 3 písm. b) zákona č. 131/2000 Sb, o hlavním městě Praze, ve znění pozdějších předpisů, požádal o zaslání některých dalších dokumentů a vyjádření, které se týkají kauz Opencard a Škodův palác. Přípisem paní primátorky Adriany Krnáčové č. j. 1654540/2016 ze dne 26. 9. 2016 jsem většinu z nich obdržel, s výjimkou dvou dokumentů, a to kopie trestního oznámení Bohuslava Svobody a usnesení o zahájení trestního stíhání ve věci kauzy Škodova paláce ve věci návaznosti na trestní oznámení bývalého primátora Bohuslava Svobody. Rozhodnutí neposkytnout mi požadované dokumenty bylo učiněno s odůvodněním, že oba dokumenty nemá k dispozici ani povinný subjekt, ani právní kancelář Císař, Češka a Smutný, který zajišťuje v tomto případě právní služby pro hlavní město Prahu.

S uvedeným závěrem povinného subjektu nicméně nemohu souhlasit, a to v souvislosti s tím, že dané dokumenty hlavního města Prahy je hlavní město Praha povinno mít podle zákona č. 499/2004 Sb., o archivnictví, neboť je zjevně jejich původcem/příjemcem, a neuplynuly u nich dosud skartační doby. Pokud je hlavní město Praha nemá, porušilo svou archivační povinnost a v řízení o poskytování informací se nemůže účinně dovolávat svého protiprávního jednání jako důvodu pro odepření informace. Podle mých informací požadované dokumenty má hl. m. Praha k dispozici, údajně se nacházejí v trezoru v odboru kanceláře primátora. Pokud tedy onen dokument existuje, měl mi být poskytnut. Žádný zákonný důvod pro odmítnutí této části mé žádosti proto neexistuje. V souladu s tím, že pro žádost dle ust. § 51 odst. 3 písm. b) zákona č. 131/2000 Sb., o hlavním městě Praze, lze subsidiárně užít zákon č. 106/1999 Sb., o svobodném přístupu k informacím, proto podávám proti rozhodnutí mi dokument neposkytnout odvolání. 

Prosím o zaslání odpovědi v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 

S pozdravem

---
signature: 
  - Mgr. et Mgr. Jakub Michálek
  - předseda klubu Pirátů v Zastupitelstvu hl. m. Prahy
abbr:       jakub
...
