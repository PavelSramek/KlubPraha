---
title:      Šetření v případě kauz Opencard a Škodův palác
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 84/2016
your:
   role:    
   name:    Magistrát hlavního města Prahy
   address:
      -     Mariánské náměstí 2
      -     110 00 Praha 1
   note:    K rukám primátorky hl. m. Prahy 
      -     Adriany Krnáčové
   ds:      48ia97h
sendby:     ds
style:      letter
---

Vážená paní primátorko,

dne 11. dubna 2016 jsem v souladu s § 51 odst. 3 písm. b) zákona č. 131/2000 Sb, o hlavním městě Praze, ve znění pozdějších předpisů, na vás vznesl dotaz následujícího obsahu:

* V jakém stavu je šetření orgánů hl. m. Prahy ve věci uplatnění náhrady za škody způsobené v kauzách Opencard a Škodův palác?

* Jaká konkrétní opatření učinil Magistrát hl. m. Prahy od zaslání našeho podnětu sp. zn. Zk Pha 10/2016 ze dne 18. ledna 2016 a naší analýzy Zk Pha 147/2015 ze dne 29. 9. 2015, případně jaké jiné kroky učinila Policie České republiky nebo jiné orgány? 

Na svůj dotaz jsem obdržel dne 19. dubna 2016 odpověď (č. j. MHMP 676431/2016), ve které uvádíte, že hlavní město Praha zaslalo p. Seyčkovi a p. Chytilovi předžalobní výzvu; že se rovněž přihlásilo i do trestního řízení v kauze Škodova paláce a čeká na vyjádření Policie České republiky v souvislosti s jejím dožádáním do Švýcarska. 

V souvislosti s ní bych Vás rád požádal o zaslání některých dalších dokumentů a vyjádření, které se týkají kauzy Opencard:

1. Výstupy společnosti Rowan Legal ve ve věci občanskoprávní odpovědnosti bývalého primátora Pavla Béma, resp. odpovědnosti jiných osob než odsouzených v kauze Opencard I. (Seyček, Chytil)
2. Sdělení, zda-li již v případě náhrady škody v kauze Opencard hlavní město Praha podalo žalobu na p. Seyčka a p. Chytila. 

Žádám rovněž o zaslání obdobných materiálů a vyjádření i v souvislosti aktuálního vývoje kauzy Škodova paláce:

1. Kopie trestního oznámení primátora Bohuslava Svobody.
2. Kopie přihlášení se Policii České republiky s nárokem na náhradu škody. 
3. Kopie dokumentu o provedení prvních úkonů trestního řízení, resp. usnesení o zahájení trestního stíhání ve věci kauzy Škodova paláce v návaznosti na trestní oznámení bývalého primátora Bohuslava Svobody.
4. Kopie zprávy o informacích zjištěných nahlížením do spisu a stavu dožádání do Švýcarska.
5. Podání informace o zhodnocení nároku na náhradu škody vůči konkrétním osobám (zejména tehdejšímu primátoru Pavlu Bémovi) v návaznosti na informace zjištěné ze spisu. 

I přes Vámi uvedenou odpověď je neoddiskutovatelnou skutečností, že v lednu 2017 dojde k promlčení nároku na náhradu škody. Proto je nezbytné danou záležitost urychleně vyřešit. Navrhuji, aby hlavní město Praha podalo v kauze Škodova paláce žalobu co nejdříve, a to i vzhledem k nezbytnosti dodržení procesní opatrnosti. 

Všechna tato doporučení a podněty činím i vzhledem k tomu, aby se existující Rada hl. m. Prahy maximálně vyvarovala případných rizik a odpovědnosti vyplývajících z toho, že by došlo k promlčení nároků hl. m. Prahy.

Prosím o zaslání odpovědi v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 

S pozdravem

---
signature: 
  - Mgr. et Mgr. Jakub Michálek
  - předseda zast. klubu Pirátů v Zastupitelstvu hl. m. Prahy
abbr:       jakub
...
