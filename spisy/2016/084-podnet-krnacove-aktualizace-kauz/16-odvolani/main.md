---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 84/2016
your:
   role:    
   name:    Magistrát hlavního města Prahy
   address:
      -     Mariánské náměstí 2
      -     110 00 Praha 1
   ds:      48ia97h
sendby:     ds
style:      letter
---

Vážení,

dne 31. srpna 2016 jsem svým přípisem požádal v souladu s § 51 odst. 3 písm. b) zákona č. 131/2000 Sb., o hlavním městě Praze, ve znění pozdějších předpisů, o zaslání některých dalších dokumentů a vyjádření, které se týkají kauz Opencard a Škodův palác. Přípisem paní primátorky Adriany Krnáčové č. j. 1654540/2016 ze dne 26. 9. 2016 jsem většinu z nich obdržel, s výjimkou dvou dokumentů, a to kopie trestního oznámení Bohuslava Svobody a usnesení o zahájení trestního stíhání ve věci kauzy Škodova paláce ve věci návaznosti na trestní oznámení bývalého primátora Bohuslava Svobody. Rozhodnutí neposkytnout mi požadované dokumenty bylo učiněno s odůvodněním, že oba dokumenty nemá k dispozici ani povinný subjekt, ani právní kancelář Císař, Češka a Smutný, která zajišťuje v tomto případě právní služby pro hlavní město Prahu.

S uvedeným závěrem povinného subjektu jsem nesouhlasil, a proto jsem podal dne 14. října 2016 odvolání. Dne 7. listopadu 2016 mně následně Ministerstvo vnitra jako nadřízený správní orgán požádal o vyjádření, které jsem poskytl dne 11. listopadu 2016. Dne 16. listopadu 2016 následně Ministerstvo vnitra jako nadřízený správní orgán vydalo rozhodnutí č. j. MV-145514-6/ODK-2016, ve kterém zrušilo rozhodnutí povinného subjektu ve věci poskytnutí kopie trestního oznámení primátora Bohuslava Svobody, učiněné v souvislosti s nadlimitní zakázkou MHMP s názvem Alokace pracovišť Magistrátu hlavního města Prahy. Dne 16. prosince 2016 jsem obdržel rozhodnutí povinného subjektu, ve kterém mi odmítl požadované informace poskytnout.

Povinný subjekt ve svém rozhodnutí č. j. MHMP 2155328/2016 uvedl, že požadovanou informaci nemá, a ani nemá zákonnou povinnost s ní disponovat. Rovněž uvedl, že se dožádal bývalého primátora Bohuslava Svobody, který údajně písemně potvrdil, že uvedené trestní oznámení podal on sám jako fyzická osoba, nikoliv že jej podal jako primátor hlavního města Prahy.

S uvedeným závěrem povinného subjektu se nicméně nemohu ztotožnit. Povinný subjekt tvrdí, že pan Bohuslav Svoboda *údajně* písemně potvrdil, že uvedené trestní oznámení podal pouze jako fyzická osoba. Žádné *potvrzení* však povinný subjekt žadateli nezaslal, čímž tak pochybnost nad skutečnou osobou, která podala ono trestní oznámení, trvá. 

Vzheldem k tomu, že pro žádost dle ust. § 51 odst. 3 písm. c) zákona č. 131/2000 Sb., o hlavním městě Praze, lze subsidiárně užít zákon č. 106/1999 Sb., o svobodném přístupu k informacím, proto podávám proti rozhodnutí mi dokument neposkytnout odvolání.

Prosím o zaslání odpovědi v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 

S pozdravem

---
signature: 
  - Mgr. et Mgr. Jakub Michálek
  - předseda klubu Pirátů v Zastupitelstvu hl. m. Prahy
abbr:       jakub
...
