---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 129/2016
your:
   role:    Povinný subjekt
   name:    
      -     Dopravní podnik hl. m. Prahy
   address:
      -     Sokolovská 217/42
      -     190 00 Praha 9
sendby:     mail
style:      letter
---

Vážení,

dne 29. 6. jsem vás podle zákona č. 106/1999 Sb., o svobodném přístupu k informacím, požádal o poskytnutí následujících informací:

1. Seznam všech kroků, které Dopravní podnik hl. m. Prahy (jeho vedení, dozorčí rada a všechny zainteresované orgány) učinil od dne 15. 7. 2015, kdy dozorčí rada Dopravního podniku hl. m. Prahy schválila žádost o snížení marže na SMS jízdenky, adresovanou společnosti Erika a.s., resp. GLOBDATA a.s. 

2. Zda-li Dopravní podnik hl. m. Prahy požádal společnost Erika a.s., resp. GLOBDATA a.s., o snížení marže na SMS jízdenky a Erika .a.s., a pokud ano, jaký byl výsledek této žádosti; zda-li se v tomto případě uskutečnila nějaká jednání mezi Dopravním podnikem hl. m. Prahy a jaké z těchto jednání vyplynuly závěry. 

3. Všechny dokumenty, které se týkají jednání o snížení marže mezi Dopravním podnikem hl. m. Prahy a společností Erika a.s., resp. GLOBDATA a.s., které má Dopravní podnik a.s. k dispozici. 

Dne 15. 7. jsem obdržel prostřednictvím svého asistenta Jana Loužka, jehož e-mailovou adresou byla tato žádost dříve podána, přípis povinného subjektu a zápis z jednání mezi Dopravním podnikem hl. m. Prahy a.s. a společností GLOBDATA a.s. (dříve Erika a.s.) ze dne 15. 7. 2015. 

V tomto přípisu poskytl Dopravní podnik hl. m. Prahy a.s. informace, které byly požadovány v 2. části výše uvedené žádosti. Nemohu se však ztotožnit se závěrem povinného subjektu ohledně třetí části výše zmíněné žádosti, tedy že jediným dokumentem, který se týká jednání o snížení marže mezi Dopravním podnikem hl. m. Prahy a společností Erika a.s. (resp. GLOBDATA a.s.), je onen uvedený zápis ze dne 15. 7. 2015. Proto podávám podle § 16a zákona č. 106/1999 Sb., o svobodném přístupu k informacím, stížnost. Navrhuji, aby nadřízený správní orgán postupem podle § 16a odst. 6 písm. c) usnesením věc převzal a informaci poskytl sám.

Rovněž tímto žádám povinný subjekt, aby ve smyslu 1. části mé žádosti ze dne 29. 6. poskytl následující informaci:

Seznam všech kroků, které Dopravní podnik hl. m. Prahy (jeho vedení, dozorčí rada a všechny zainteresované orgány) učinil od dne 15. 7. 2015, kdy dozorčí rada Dopravního podniku hl. m. Prahy schválila žádost o snížení marže na SMS jízdenky, adresovanou společnosti Erika a.s., resp. GLOBDATA a.s. *a které se bezprostředně týkaly jednání o snížení marže na SMS jízdenky*.

Prosím o poskytnutí informace v elektronické podobě do datové schránky nebo e-mailu. Žádám o přímé poskytnutí informace, nikoliv jen odkaz na zveřejněný dokument. Předem děkuji za Vaši vstřícnost. 

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
