---
title:      Podnět k jednání o darování Mariánského sloupu městu Mariánské lázně
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 94/2016
your:
   role:    Povinný subjekt
   name:    
      -     Rada hlavního města Prahy
   address:
      -     Mariánské náměstí 2/2
      -     110 01 Praha 1
   note: 
      -     k rukám náměstka Petra Dolínka
sendby:     mail
style:      letter
---

Vážený pane náměstku,

v souladu s § 51 odst. 3 písm. b) zákona č. 131/2000 Sb., o hlavním městě Praze vznáším tímto podnět na Radu hlavního města Prahy. Tento podnět je návrhem řešení dlouhodobě problematické a složité situace okolo Mariánského sloupu, který byl v roce 1918 na Staroměstském náměstí stržen. 

První prezident Republiky československé T. G. Masaryk ve své knize *Cesta demokracie I.* uvedl:

> Když Pražané tu sochu odstranili, jsem rád, protože ta socha byla politickou potupou pro nás.

Je nesporné, že část obyvatelstva dodnes bere sloup na Staroměstském náměstí jako symbol historické potupy českého národa během doby rekatolizace, byť příznivci sloupu považují sloup naopak za symbol díků Panně Marii za pomoc při obléhání Prahy. Není úkolem současné Rady hledat jedinou správnou historickou interpretaci. Ale skutečnost, že umístění sloupu vyvolává nevoli minimáílně u části Pražanů je dostatečným důvodem, aby sloup nebyl obnoven. Podle je třeba pro tuto památku najít vhodné místo, ale nikoliv v Praze, odkud byla plynutím historie jako symbol monarchie a útlaku odstraněna. 

Navrhuji proto Radě hlavního města Prahy, aby vstoupila v jednání o možnostech darování Mariánského sloupu s městem Mariánské lázně, do jehož historického centra může tato památka zapadnout nejen díky shodnému pojmenování. Nepochybuji o tom, že by i celé zastupitelstvo Mariánských lázní uvítalo obdarování takovou vzácnou památkou. Pevně věřím, že v lázeňském městě, kde Mariánský sloup nebude symbolem rakouskouherské vlády, jako je tomu v Praze, bude jistě plnit svoji reprezentativní úlohu dobře. Hlavní město se tím navíc zbaví dlouhodobě palčivého problému, který vyvolává celospolečenskou diskuzi, směřující do oblasti interpretace našich dějin 20. století.

Prosím o další komunikaci do mé datové schránky na adresu 4memzkm.

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
