---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 103/2016
your:
   role:    Povinný subjekt
   name:    Pražská teplárenská holding, a.s.
   address:
      -     Partyzánská 1,
      -     170 00 Praha 7
   ds:      
sendby:     ds
style:      letter
---

Vážení,

dne 3. 5. jsem vás jako fyzická osoba – zastupitel hl. m. Prahy za Českou pirátskou stranu – požádal podle zákona č. 106/1999 Sb,. o svobodném přístupu k informacím, o poskytnutí všech aktuálně platných akcionářských smluv, jejichž jednou ze zúčastněných stran je Pražská teplárenská holding, a.s.

Dne 2. 6. jsem obdržel Vámi zaslanou odpověď, datovanou k 20. 5., ve které argumentujete právním závěrem Vaší společnosti, podle něhož není Pražská energetika holding, a.s. povinným subjektem dle zákona č. 106/1999 Sb., o svobodném přístupu k informacím, a tedy požadované smlouvy nemůže poskytnout. Společnost Pražská energetika holding a.s. je nicméně vlastněna z 51 % hlavním městem Prahou (to v ní je rozhodujícím akcionářem) a z 49 % soukromými společnostmi. Na základě rozsudku Nejvyššího správního soudu ze dne 29. 5. 2008, č. j. 8 As 57/2006-67 lze považovat městské společnosti za povinné subjekty, jsou-li ve vlastnictví města. Podle rozsudku Nejvyššího správního soudu č. j. 2 Ans 4/2009-93 lze považovat za povinné subjekty (veřejné instituce) rovněž práv­nické osoby, ve kterých mají povinné subjekty **rozhodující vliv.** Rozhodující vliv povinného sub­jektu – státu nebo územního samosprávného celku – na právnickou osobu bude dán tehdy, jestliže tento povinný subjekt bude mít postavení tzv. ovláda­jící osoby, tzn. vždy tehdy, jestliže bude
většinovým společníkem, jestli­že bude disponovat většinou hlasovacích práv, nebo jestliže bude moci prosadit jmenování, volbu nebo odvo­lání většiny osob, které jsou statutárním orgánem nebo jeho členem, anebo většiny osob, které jsou členy dozorčího orgánu právnické osoby, jejímž je společníkem.

Vzhledem k vlastnické struktuře společnosti Pražská energetická holding a.s. nelze pochybovat o tom, že Hlavní město Praha má jako většinový akcionář rozhodující vliv v této společnosti, je ovládající osobou, a proto na společnost Pražská energetika holding a.s. dopadá povinnost v souladu s § 2 odst. 1 zákona č. 106/1999 Sb., o svobodném přístupu k informacím, poskytovat informace. Ačkoliv je přípis, který povinný subjekt zaslal dne 20. 5. 2016 neformálním dokumentem, z materiálního hlediska se jedná o rozhodnutí o odmítnutí informací.

Podávám proto odvolání podle § 16 zákona č. 106/1999 Sb., o svobodném přístupu k informacím. Žádám, aby nadřízený správní orgán přikázal povinnému subjektu informace poskytnout. 

Prosím o poskytnutí informace v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
