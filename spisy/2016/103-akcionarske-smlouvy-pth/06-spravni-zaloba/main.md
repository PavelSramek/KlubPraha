---
title:      Žaloba proti rozhodnutí správního orgánu
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 103/2016
your:
   name:    
      -     Městský soud v Praze
   address:
      -     Spálená 6/2
      -     120 00 Praha 2
sendby:     ds
style:      letter
---

**Žalobce:**   Jakub Michálek, narozen 9. 2. 1989, bytem Zenklova 193, Praha 8, 180 00

zástupce:  Mgr. Filip Hajný, advokát, ev. č. ČAK 14269, se sídlem Moskevská 532/60, 101 00 Praha 10 - Vršovice

**Žalovaná:**  Pražská teplárenská Holding a.s., se sídlem Partyzánská 1, Praha 7, 170 00

**Přílohy:**

1. Plná moc
2. Žádost žalobce ze dne 9. května 2016 
3. Přípis žalované ze dne 20. května 2016
4. Odvolání žalobce ze dne 10. června 2016
5. Přípis žalované ze dne 27. června 2016

\newpage

### Předmět řízení a dosavadní průběh řízení

1. Dne 9. května 2016 odeslal žalobce žádost o informace podle zákona č. 106/1999 Sb., datovanou k 3. květnu doporučenou poštou.
2. Dne 1. června 2016 obdržel žalobce přípis žalované, datovaný k 20. květnu 2016. Tento přípis sám o sobě sice nebyl z formálního hlediska rozhodnutím správního orgánu o odmítnutí poskytnutí informace, nicméně z hlediska materiálního se o odmítnutí poskytnutí požadované informace jednalo. Žalovaná strana v něm uvedla, že se necítí být povinným subjektem dle zákona 106/1999 Sb., ba i kdyby jím byla, existují další zákonné překážky, které by znemožňovaly poskytnutí informací.
3. Dne 10. června 2016 podal žalobce odvolání proti výše uvedenému rozhodnutí žalované strany. V něm uvedl, že žalovaná strana je ovládaná Hlavním městem Prahou, které je dominantní akcionář žalované strany, a uplatňuje v něm rozhodující vliv tak, jak je definován v § 74 zákona č. 90/2012 Sb., o obchodních korporacích. Žalobce se domnívá, že ve světle aktuálně platné judikatury (rozsudek Nejvyššího správního soudu ze dne 29. 5. 2008, č. j. 8 As 57/2006-67 a rozsudek Nejvyššího správního soudu č. j. 2 Ans 4/2009-93) je žalovaná strana povinným subjektem ve smyslu § 2 odst. 1 zákona č. 106/1999 Sb., o svobodném přístupu k informacím.
4. Dne 27. června 2016 zaslala žalovaná žalobci přípis, ve kterém uvedla, že představenstvo společnosti setrvává na svém původním závěru, které uvedlo v přípisu, datovaném k 20, květnu 2016. 

### Žalobní body

1. Žalovaná ve svých dvou přípisech ze dne 20. 5. 2016 a 27. 6. 2016 zabránila žalobci jeho realizaci práva na svobodný přístup k informacím. Žalobce má za to, že žalovaná je veřejnou institucí podle § 2 odst. 1 zákona č. 106/1999 Sb., a proto musí poskytovat v souladu s tímto zákonem informace na žádost. Vzhledem k tomu, že žalovaná informaci odmítla poskytnout, aniž by uvedla zákonný důvod, nesplnila tímto ustanovení § 2 odst. 1 zákona č. 106/1999 Sb., o svobodném přístupu k informacím. 

### Návrh rozsudku

Z výše uvedených důvodů žalobce navrhuje, aby soud vydal následující rozsudek:

1. Žalované se nařizuje, aby poskytla informace, žádané v žádosti ze dne 9. 5. 2016, a to do 5 dnů od právní moci rozsudku.
3. Žalovaná je povinna zaplatit žalobci náhradu nákladů řízení, a to do 3 dnů od právní moci rozsudku, k rukám zástupce žalobce.

Žalobce souhlasí s tím, aby soud projednal věc bez nařízení jednání. 

---
signature:
  - Mgr. et Mgr. Jakub Michálek
  - Zenklova 193, Praha 8
abbr:       jakub
...
