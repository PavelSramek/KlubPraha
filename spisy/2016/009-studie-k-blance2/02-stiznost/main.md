---
title:      Stížnost na vyřizování žádosti o informace.
author:
   name:    Ondřej Profant
   phone:   +420 607 580 015
   ds:      
   mail:    ondrej.profant@praha.eu
our:
   name:    Zastupitelský klub Pirátů
   sign:    ZK Pha 9/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 21. 1. 2016 jsem v souladu s § 51 odst. 3 písm. b) zákona č. 131/2000 Sb., o hlavním městě Praze, požádal o poskytnutí následujících informací:

- „Variantní řešení východní části městského okruhu v podrobnosti technické studie“ ze září 2006, firmy Mott MacDonald Praha,
- „Ověřovací studie raženého tunelu na Městském okruhu, stavba č. 0094 Balabenka – Štěrboholská radiála“ z roku 2008, firem SATRA, spol. s.r.o. + Mott MacDonald Praha,
- „Jarovská spojka – koridor k Nákladovému nádraží Žižkov“ z roku 2009, firmy Mott MacDonald Praha, spol. s. r. o.,
- „Vyhledávací studie MO stavba č. 0094 Balabenka – Štěrboholská radiála“, z roku 2004,
- „Studie proveditelnosti a účelnosti MO stavba č. 0094 Balabenka – Štěrboholská radiála“, z roku 2004,
- „Koordinace staveb v úseku Balabenka – U Kříže“, firmy SATRA, spol. s. r. o.

Po telefonické domluvě s panem Kruckým převzal část uvedených studií můj asistent Jan Loužek. Tyto studie nám byly zapůjčeny po dobu jednoho měsíce. Jedná se o následující dokumenty:

- „Ověřovací studie raženého tunelu na Městském okruhu“
- „Městský okruh, stavba 0081 - Pelc-Tyrolka - Balabenka“
- „Koordinace dopravních staveb v úseku Balabenka-U Kříže“
- „Městský okruh, stavba 0094 - Balabenka - Štěrboholská radiála“

Povinný subjekt přislíbil, že poskytne i zbývající žádané studie, nicméně i přes několik telefonických urgencí stále oddaluje možnost jejich převzetí s odůvodněním, že je nemá k dispozici, a že je shání od vyhotovitelů. Povinný subjekt již několikrát nicméně přislíbil, že bude mít dané materiály k dispozici, termín jejich převzetí nicméně stále odkládá. Vzhledem k tomu, že povinný subjekt informaci poskytl pouze částečně a nevyhotovil rozhodnutí o odmítnutí části informace podle § 15 odst. 1 zákona č. 106/1999 Sb., o svobodném přístupu k inforamcím, podávám proto podle § 16a odst. 1 písm. c) stížnost na vyřizování žádosti o informace.

Prosím o poskytnutí informace v elektronické podobě e-mailem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

S pozdravem

---
signature: 
  - Ondřej Profant
  - nar. 2. 5. 1988
  - bytem Šternberkova 16, Praha 7
  - zastupitel hl. m. Prahy
abbr:       ondra
...
