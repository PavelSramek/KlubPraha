---
title:      Připomínky k Studii dopadů uzavření TTIP
author:
   name:    Ondřej Profant
   phone:   +420 607 580 015
   ds:      
   mail:    ondrej.profant@praha.eu
our:
   name:    Zastupitelský klub Pirátů
   sign:    ZK Pha 56/2016
your:
   role:    ""
   name:    
      -     Asociace pro mezinárodní otázky
   address: 
      -     Alice Rezková
   note:    
      -     ""
sendby:     mail
style:      letter
---

Vážení,

zasíláme naše připomínky ke *Studii dopadů uzavření Transatlantické dohody o obchodu a investicích mezi EU a USA (TTIP) na ČR a její hospodařsví*. 

Jelikož je Studie neveřejná, tak jsme ji zpracovávali jen v užším týmu, který nebyl kvalifikovaný pro celý rozsah oborů v dohodě obsažených. Což je jedna z věcí, které dlouhodobě kritizujeme - dohoda je příliš široká, a tím pádem i hůře připomínkovatelná a snadno v ní může být lecos přehlídnuto. Proto jsme se zaměřili pouze na kapitolu *22 - Informační a komunikační technologie*.

### Přínosy a negativa

Hned z počátku podkapitola *Přínosy a rizka* je velmi nevyvážená. Zatímco rizika jsou velká, tak **přínosy** jsou spíš jen hledáním "alespoň nějakých".

- První přínos je jen omáčkou, pokud udržíme Evropské standardy, tak bod jedna padá. Ze strany EU není ani snaha tlačit naopak na USA, aby sjednocovala (např. softwarové patenty).
- Druhý přínos je spíše do počtu. Internet věcí je označení běžného jevu - propojení chytrých zařízení. Čili se jedná o standardy Bluetooth a Wifi. A tomu se daří i bez dohod. Neumíme si představit přínosy, které by vzešly z úrovně mezinárodní dohody.
- Elektronické označování výrobků je drobná technikálie, u které je ostuda, že ještě není. Svědčí spíše o neflexibilitě legislativ.

Shrnuto první přínos vlastně není přínosem a další dva jsou opravdu drobnosti.

Naopak **rizika** jsou velmi výrazná a pro evropu devastující. Síťová neutralita i ochrana osobních dat jsou velmi silná témata, která mají podporu evropské společnosti. Navíc na dané principy Evropané spoléhají. Pokud by byly narušeny, tak by jistě bylo mnoho Evropanů poškozeno i v roli běžných uživatelů. Naopak pro evropské firmy by bylo velmi prospěšné, aby USA mělo alespoň federálně sjednocenou ochranu osobních dat - aby bylo jedno transparentní prostědí. A to prostředí nebylo narušováno, když se to vládě USA hodí (Patriot Act, prolamování šifrování - nedávná kauza žádosti FBI na společnost Apple jejího zařízení).

Softwarové patenty jsou velkým problémem pro všechny firmy podnikající v oboru ICT. I v USA se již velcí vendoři přiklání k tomu, že jim více škodí, než pomáhají. V Evropě to často vede k situacím, kdy firmy nemohou expandovat do USA. Známým případem je svobodný software (např. Fedora od firmy Red hat), který mívá verzi pro Evropu funkcemi bohatší a verzi pro USA).

Chybí nám informace o dvou **další hrozbách**:

- DRM: v praxi vede k omezení práv poctivých zákazníků a na nelegální kopie viditelně nemá vliv. V dlouhodobém měřítku může velmi škodit. Knihovny mají větší náklady na uchovávání a zpracování takového obsahu (především knih). Zákazníci mohou být ochuzeni o funkčnost, je to pro ně nepohodlné. V krajním případě to může vést k tomu, že zákazníci o zakoupená data přijdou, jako to naznačuje kauza čtečky elektronických knih a obchodu Barnes & Noble's Nook[^1].
- Zákaz kryptografie: kryptografie je zmíněna pouze v kapitole 22.3.5, avšak ve zcela jiném kontextu. Velkým tématem je zda stát může vynucovat prolomení kryptografie, nebo dokonce zakazovat používání šifrování.[^4] Takovéto extrémní praktiky považujeme za zcela bezprecedentní zásah do občanských svobod.

### Analýza obchodních toků v ICT

Zde by nás zajímalo, zda se pracovalo s jevy, jako je *Double Irish* (metoda nižšího zdanění využívaná firmami Google, Apple, Facebook).[^2] [^3]

### Kybernetická bezpečnost

Sjednocený postup by velmi pomohl. Zvláště z důvodů, že USA je velmi agresivní v prolamování soukromí v elektronické komunikaci, jak se např. přesvědčila německá kancléřka Angela Merkelová.



[^1]: http://www.theregister.co.uk/2016/03/04/barnes_and_noble_pulls_out_of_blighty/
[^2]: http://visualeconomics.creditloan.com/double-irish-deception-how-google-apple-facebook-avoid-paying-taxes/
[^3]: http://www.huffingtonpost.com/david-seiden/sales-tax-on-software-virtually-impossible-to-understand_b_6614248.html
[^4]: Např. SOPA a PIPA v USA jež vzbudily velký občanský odpor.

---
signature: 
  - Ondřej Profant
  - Česká pirátská strana
abbr:       ondra
---
