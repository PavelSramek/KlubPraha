---
title:      Odvolání proti usnesení 34 E 3/2016-50 Obvodního soudu pro Prahu 1
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 26/2016
your:
   role:    
   name:    
      -     Obvodní soud pro Prahu 1
   address:
      -     Ovocný trh 587/14
      -     110 00, Praha 1
sendby:     mail
style:      letter
---

Vážení,

dne 6. 10. 2016 jsem od Obvodního soudu pro Prahu 1 obdržel na svůj návrh usnesení č. j. 34 E 3/2016-50 k zastavení výkonu rozhodnutí, které jsem podal dne 9. 2. 2016. 

Obvodní soud pro Prahu 1 tím reagoval na můj návrh s názvem ⁮„Návrh na zastavení výkonu rozhodnutí po splnění uložené povinnosti“, který jsem podal soudu datovou schránkou dne 28. 6. 2016.

V návrhu usnesení ze dne 6. 10. 2016 nicméně Obvodní soud pro Prahu 1 rozhodl, že žádná z uvedených stran nemá nárok na úhradu nákladů, a to postupem dle ust. § 146 odst. 1 písm. b) zákona č. 99/1963 Sb., občanského soudního řádu (dále jen „o.s.ř.“). S tímto závěrem se nicméně nemohu ztotožnit. Podle § 146 odst. 2 o.s.ř, platí: Byl-li pro chování povinného vzat zpět návrh, který byl podán důvodně, je povinen hradit náklady řízení povinný. Oprávněný dne 28. 6. 2016 navrhl zastavení na základě toho, že mezi stranami došlo k dohodě včetně toho, že žalovaný ponese náklady řízení. Je tedy naplněna hypotéza § 146 odst. 2 o.s.ř, neboť oprávněný podal návrh důvodně a vzal ho následně zpět až potom, co povinný během exekuce dodatečně splnil, co mu ukládalo vykonatelné rozhodnutí soudu. Soud tedy měl přiznat náhradu nákladů řízení oprávněnému dle dikce zákona i dohody stran. Navrhuji proto, aby odvolací soud zrušil bod II. napadeného rozhodnutí exekučního soudu a přiznal oprávněnému náhradu nákladů řízení.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
