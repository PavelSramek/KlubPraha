---
title:      Návrh na nápravu zápisu ve veřejném rejstříku ve věci zápisu změny týkajícího se společnosti Operátor ICT, která nebyla schválena Zastupitelstvem hl. m. Prahy
author:
   name:    Jakub Michálek
   phone:   +420 608 213 119
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 95/2016
your:
   role:    
   name:    Městský soud v Praze
   address:
      -     Spálená 2, 
      -     120 00 Praha 2
sendby:     ds
style:      letter
---

Vážení,

jako fyzická osoba – zastupitel hl. m. Prahy za Českou pirátskou stranu Vám tímto sděluji, že ve veřejném rejstříku vedeném ohledně společnosti Operátor ICT, a.s., IČ 02795281, zapsané pod sp. zn. B 19676 u Městského soudu v Praze, mohlo dojít k neoprávněnému zápisu změny názvu společnosti.  Zápisem provedeným ke dne 22. ledna 2016 byl do veřejného rejstříku vložen nový název Operátor ICT, a.s., a byl vymazán název Operátor Opencard, a.s. (viz přiložený výpis).

Zápis byl proveden na základě usnesení rady hlavního města Prahy číslo 3119 ze dne 15. prosince 2015 a notářského zápisu NZ č. 231/2016 sepsaného JUDr. Helenou Divišovou, notářkou v Hradci Králové. V tomto notářském zápise hl. m. Praha výslovně prohlásilo, že k právnímu jednání obsaženému v tomto notářském zápisu má veškeré souhlasy, bylo-li takových souhlasů dle platných právních předpisů zapotřebí, tj. zejména usnesení rady hlavního města Prahy číslo 3119 ze dne 15. prosince 2015. 

Platný § 59 odst. 2 písm. i) zákona č. 131/2000 Sb., o hlavním městě Praze, nicméně stanoví:

> Zastupitelstvu hlavního města Prahy je vyhrazeno zřizovat, kontrolovat a rušit právnické osoby a schvalovat jejich zakladatelské listiny, společenské smlouvy, zakládací smlouvy, zakládací listiny, stanovy.

Podle zápisu ve veřejném rejstříku je hl. m. Praha zapsáno jako jediný akcionář společnosti Operátor Opencard, a tedy citované ustanovení zákona na společnost Operátor ICT, a.s., plně dopadá. V příloze zasílám stanovisko Ministerstva vnitra, které je podle č. 131/2000 Sb., o hlavním městě Praze, nadřízeným orgánem hl. m. Prahy a citované ustanovení potvrzuje (i s citací komenářové literatury) a dále dopis občanského sdružení Oživení, o.s., které se na mne v této věci obrátilo. 

Podle mého názoru je třeba postavit zápisy ve veřejném rejstříku najisto a také je třeba zabránit tomu, aby Rada hl. m. Praha nezákonně obcházela se zásadními otázkami vyhrazenou působnost Zastupitelstva jako nejvyššího a ústavou zakotveného orgánu hl. m. Prahy. Žádám Vás o prověření věci a zjistí-li se pochybení, o zjednání nápravy z moci úřední zákonem stanoveným postupem, a dále zaslání vyrozumění o přijatých opatřeních. 

Prosím o zaslání odpovědi v elektronické podobě e-mailem či do datové schránky na adresu 4memzkm. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119, e-mail <jan.louzek@pirati.cz>). Případné písemnosti, které nebude moci zaslat v elektronické podobě, zašlete na adresu Mgr. Bc. Jakub Michálek, Zastupitelský klub Pirátů, Mariánské nám. 2, Praha 1. Předem děkuji za Vaši vstřícnost. 

S pozdravem

---
signature: 
  - Mgr. Bc. Jakub Michálek
  - nar. 6. 2. 1989
  - zastupitel hl. m. Prahy
abbr:       jakub
attachments:
  - Dopis občanského sdružení Oživení z 6. ledna 2016
  - Stanovisko Ministerstva vnitra ze dne 17. prosince 2015
  - Notářský zápis NZ č. 231/2016
  - Usnesení rady hl. m. Prahy č. 3119 ze dne 15. 12. 2015
  - Výpis z veřejného rejstříku ze dne 22. 4. 2016
...
