---
title:      Podnět ke kontrole podle zákona č. 131/2000 Sb,. o hlavním městě Praze
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 92/2016
your:
   role:    
   name:    Ministerstvo vnitra České republiky
   address:
      -     Nad Štolou 3
      -     170 00 Praha 7
   ds:      6bnaawp
sendby:     ds
style:      letter
---

Vážení,

dne 31. 3. jsem se jako zastupitel Hlavního města Prahy účastnil jednání Zastupitelstva hl. m. Prahy. Můj stranický kolega, Mikuláš Ferjenčík, následně předložil během rozpravy k tisku č. Z-4259 (k návrhu na udělení čestného občanství hlavního města Prahy in memoriam doc. Ing. arch. Karlu Hubáčkovi, Dr. h. c.) k původnímu návrhu usnesení protinávrh. Tento protinávrh, který zněl následujícím způsobem:

* Zastupitelstvo HMP vyzývá Radu HMP, aby uvolnila částku 100 tisíc Kč za účelem umožnění vystavování díla architekta Hubáčka tam, kde to dědicové neumožňují.

Následně jsem (jak dokládá stenozáznam z jednání) požádal přítomného pana ředitele legislativního odboru, JUDr. Tomáše Havla, aby se vyjádřil k tomu, zda-li je takový návrh hlasovatelný. Učinil jsem tak proto, že další zastupitelé přítomní v sále zpochybnili hlasovatelnost našeho návrhu. Pan JUDr. Havel následně dospěl k závěru, že tento návrh hlasovatelný není (tedy že se netýká konkrétního uvedeného bodu). Podle mého názoru je zřejmé, že navrhuje-li se ocenit významnou osobu, lze navrhnout i doplnění usnesení o výzvu, aby Rada věnovala za hl. m. Prahu dar na umožnění vystavování jejího díla. Požádal jsem o zanesení této skutečnosti do zápisu. Je samozřejmě nepřípustné projednávat věci, které nejsou součástí daného bodu, ale o takový případ v dané věci nešlo. Šlo podle mého názoru pouze o zneužití oprávnění předsedající k umlčení opozice předkládající návrhy podle jejího zákonného práva.

Postupem, který řídící schůze (tj. náměstkyně primátorky prof. Ing. Eva Kislingerová, CSc.) zvolila, došlo k zásahu do mého práva předkládat zastupitelstvu návrhy podle § 51 odst. 3 písm. a) zákona č. 131/2000 Sb,. o hlavním městě Praze, resp. čl. 13 Jednacího řádu Zastupitelstva hl. m. Prahy. Podávám tímto Ministerstvu vnitra podnět ke kontrole, resp. dozoru nad výkonem samostatné působnosti v dané věci podle zákona č. 131/2000 Sb, o hlavním městě Praze. Žádám, aby bylo opatření o nehlasovatelnosti mého návrhu zrušeno, resp. aby bylo hl. m. Praha vyzváno ke zjednání nápravy či zadostiučiněním aspoň veřejnou omluvou. 

Žádám o doručování odpovědi elektronicky, do datové schránky 4memzkm. Předem děkuji za Vaši vstřícnost. 

S pozdravem

---
signature: 
  - Jakub Michálek
  - nar. 6. 2. 1989
  - zastupitel hl. m. Prahy
abbr:       jakub
attachments:
  - Stenozápis ze zastupitelstva
  - Zápis ze zastupitelstva hl. m. Prahy
  - Jednací řád hl. m. Prahy
...
