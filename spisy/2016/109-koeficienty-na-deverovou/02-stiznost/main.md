---
title:      Stížnost na vyřizování žádosti o informace
author:
   name:    Mikuláš Ferjenčík
   phone:   +420 737 943 770
   ds:      i9avjnt
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    ZK Pha 109/2016
your:
   role:    Povinný subjekt
   name:    
      -     Hlavní město Praha
      -     k rukám ředitelky MHMP JUDr. Martiny Děvěrové. 
   address:
      -     Mariánské náměstí 2
      -     110 00 Praha 1
sendby:     ds
style:      letter
---

Vážení,

dne 11. 5. 2016 jsem požádal podle zákona č. 106/1999 Sb., o svobodném přístupu k informacím, resp. podle § 51 odst. 3 písm. c) zákona č. 131/2000 Sb., o hlavním městě Praze, o poskytnutí následujících informací:

1. seznam všech vyjádření, ve kterých odbor evidence, správy a využití majetku Magistrátu hl. m. Prahy (případně odbor, který se takto vyjadřoval v době, kdy odbor s tímto názvem neexistoval) vyjádřil jménem hl. m. Prahy souhlas s využitím plochy pozemků ve vlastnictví hl. m. Prahy pro výpočet koeficientů míry využití území v souvislosti s výstavbou na sousedním pozemku jiného vlastníka, a to od roku 2010 až do dne podání této žádosti,
2. kopie těchto vyjádření.

Uvedl jsem, že jsem měl na mysli všechna vyjádření, která materiálně naplňují plní funkci uvedenou v prvním bodě, nehledě na terminologii použitou ve vyjádření (to může používat například spojení „fixace kódu míry využití území“, „fixace koeficientu zeleně“, „zápočet pozemků do výpočtu koeficientů míry využití“, „využití plochy pozemků pro výpočet koeficientů míry využití“ atd.).

Vzhledem k tomu, že jsem od povinného subjektu neobdržel v zákonné lhůtě patnácti dnů žádnou odpověď, podávám v souladu s § 16a zákona č. 106/1999 Sb., o svobodném přístupu k informacím, stížnost na postup při vyřizování žádosti o informace. Navrhuji, aby nadřízený správní orgán postupem podle § 16a odst. 6 písm. b) výše citovaného zákona povinnému subjektu přikázal, aby ve stanovené lhůtě žádost vyřídil.

S pozdravem

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
...
