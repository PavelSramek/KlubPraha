---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 73/2016
your:
   role:    Povinný subjekt
   name:    
      -     Úřad pro technickou normalizaci, metrologii a státní zkušebnictví
   address:
      -     Biskupský dvůr 1148/5
      -     110 00 Praha 1
   ds:      zdkaa2i
sendby:     ds
style:      letter
---

Vážení,

dne 11. 3. 2016 jsem prostřednictvím portálu infoprovsechny.cz podal [žádost](http://www.infoprovsechny.cz/request/odpovednost_za_poruseni_zakona/) podle zákona č. 106/1999 Sb., o svobodném přístupu k informacím. V ní jsem žádal o následující informace:

1) přehled všech výdajů, které povinný subjekt vynaložil v souvislosti se soudních řízeních ve věci exekučního řízení vedeného u Obvodního soudu pro Prahu 1 pod sp. zn. 34 E 3/2016, a to včetně nákladů na své vlastní zaměstnance a nákladů na právní zastoupení, a to pouze po vydání rozsudku Nejvyššího správního soudu č .j. 1 As 162/2014 - 63 ze dne 25. 5. 2015, kdy již bylo zřejmé, že povinný subjekt je povinen požadované informace poskytnout,

2) jméno a příjmení fyzické osoby, která fakticky rozhodla (bez vydání formálního rozhodnutí) o odepření části technických norem po
vydání rozsudku Městského soudu v Praze ze dne 7. září 2015, č. j. 11A 3/2014 - 82, resp. stanovila pro účely postupu povinného
subjektu výčet technických norem, na které se rozsudek vztahuje, a která tedy za výše uvedený postup nese odpovědnost,

3) kopii interního rozhodnutí či záměru povinného subjektu, podle něhož má být po osobách sub 1) a sub 2) vymáhána podle § 14 odst. 4
zákona č. 219/2000 Sb. škoda již způsobená nebo v budoucnu hrozící (např. způsobená podle bodu 1, případně která má vzniknout jako
náhrada nákladů řízení o soudním výkonu rozhodnutí anebo pokuta k vynucení povinnosti),

4) není-li rozhodnutí sub 3), pak uvedení osoby, která má v rámci povinného subjektu kompetenci takto rozhodnout a dále poskytnutí
dokumentu (vnitřní směrnice povinného subjektu) upravujícího způsob a lhůtu pro uplatnění regresního nároku za škodu vzniklou na
veřejných prostředcích, s nimiž přísluší hospodařit povinnému subjektu, vůči odpovědné osobě,

5) všechny dopisy, zápisy, e-maily a jiné dokumenty, které nejsou založeny ve spise ohledně mé žádosti a které se týkají výše
uvedeného postupu, zejména pak informace a pokyny přijaté v této věci povinným subjektem od Ministerstva průmyslu a obchodu,
služební pokyny v rámci úřadu, vyžádání vyjádření od mezinárodních organizací a odpovědi na ně a jiné dokumenty, ze kterých lze
dovodit pohnutky a příčiny postupu povinného subjektu.

Vzhledem k tomu, že jsem v zákonné patnáctidenní lhůtě neobržel na tuto žádost odpověď, podávám proto podle § 16a odst. 1. písm. b) zákona č. 106/1999 Sb., o svobodném přístupu k informacím, stížnost na vyřizování žádosti o informace. Navrhuji, aby nadřízený správní orgán přikázal povinnému subjektu, aby žádost ve lhůtě pěti dnů vyřídil, popřípradě aby danou věc převzal a vyřídil ji sám.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. 

Ke komunikaci s povinným subjektem zmocňuji dále svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17). Prosím o poskytnutí informace v elektronické podobě na jeho e-mail <jan.louzek@pirati.cz>. 

Předem děkuji za Vaši vstřícnost.

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
