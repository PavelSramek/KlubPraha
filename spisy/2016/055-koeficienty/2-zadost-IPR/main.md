---
title:      Žádost zastupitele o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 55/2016
your:
   role:    Povinný subjekt
   name:
      -     Institut plánování a rozvoje hl. m. Prahy
   address:
      -     Vyšehradská 57
      -     128 00 Praha 2
sendby:     ds
style:      letter
---

Vážení,

v souladu s § 51 odst. 3 písm. c) zákona č. 131/2000 Sb., o hlavním městě Praze, resp. se zákonem č. 106/1999 Sb., o svobodném přístupu k informacím, žádám o poskytnutí následujících informací:

1. seznam všech vyjádření, ve kterých povinný subjekt vyjádřil jménem hl. m. Prahy souhlas s využitím plochy pozemků ve vlastnictví hl. m. Prahy pro výpočet koeficientů míry využití území v souvislosti s výstavbou na sousedním pozemku jiného vlastníka, a to od roku 2010 až do dne podání této žádosti,
2. kopie těchto vyjádření.

Podotýkám, že mám na mysli všechna vyjádření, která materiálně naplňují plní funkci uvedenou v prvním bodě, nehledě na terminologii použitou ve vyjádření (to může používat například spojení „fixace kódu míry využití území“, „fixace koeficientu zeleně“, „zápočet pozemků do výpočtu koeficientů míry využití“, „využití plochy pozemků pro výpočet koeficientů míry využití“ atd.).

Jsem přesvědčen, že požadované informace souvisejí s výkonem funkce zastupitele, protože se jedná o jednání v samostatné působnosti, které si zastupitelstvo hl. m. Prahy může v souladu s § 59 odst. 4 zákona o hl. m. Praze vyhradit. Kdyby i přesto povinný subjekt došel k závěru, že se nejedná o informace související s výkonem funkce zastupitele, upozorňuji, že i tak je povinen mi je vydat v souladu se zákonem o svobodném přístupu k informacím.

Prosím o poskytnutí informace v elektronické podobě do datové schránky nebo e-mailu. Předem děkuji za Vaši vstřícnost.

Poznámka na závěr: vzhledem k tomu, že se jedná primárně o žádost zastupitele, v případě plného vyhovění žádosti není potřeba tuto žádost evidovat jako žádost o informace (a tudíž není potřeba celý proces byrokratizovat).

S pozdravem

---
signature:
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
