---
title:      Odvolání proti rozhodnutí o neposkytnutí informací
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 55/2016
your:
   role:    Povinný subjekt
   name:
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 13. 3. jsem v souladu s § 51 odst. 3 písm. c) zákona č. 131/2000 Sb., o hlavním městě Praze, resp. se zákonem č. 106/1999 Sb., o svobodném přístupu k informacím, požádal o poskytnutí následujících informací:

1. seznam všech vyjádření, ve kterých odbor evidence, správy a využití majetku Magistrátu hl. m. Prahy (případně odbor, který se takto vyjadřoval v době, kdy odbor s tímto názvem neexistoval) vyjádřil jménem hl. m. Prahy souhlas s využitím plochy pozemků ve vlastnictví hl. m. Prahy pro výpočet koeficientů míry využití území v souvislosti s výstavbou na sousedním pozemku jiného vlastníka, a to od roku 2010 až do dne podání této žádosti,
2. kopie těchto vyjádření.

Povinný subjekt následně na moji žádost odpověděl odpovědí ze dne 23. 3., mně zaslanou 13. 4. po té, co jsem podal stížnost na nečinnost. Povinný subjekt ve své odpovědi uvedl, že nevede evidenci vyjádření k územním rozhodnutím. Tato skutečnost však není zákonným důvodem podle zákona č. 106/1999 Sb., o svobodném přístupu k informacím. Povinný subjekt nepřímo uvedl, že danou informací disponuje, ale že ji nehodlá pro žadatele dohledat.

Silně pochybuji o tom, že povinný subjekt neeviduje svá vyjádření k územním rozhodnutím. Tato vyjádření mají významný dopad na výsledky územních rozhodnutí a povinný subjekt je povinen je evidovat v souladu se zákonem o archivnictví. Jestliže je povinný subjekt neeviduje zvlášť, měl mi alespoň sdělit, mezi jakými ostatními dokumenty je eviduje.

Povinný subjekt nijak neprokázal rozumnou snahu informace dohledat a poskytnout mi je. Jestliže je eviduje mezi jinými dokumenty, mohl mi alespoň zaslat všechny dokumenty v evidenci s tím, ať si z nich sám vytřídím ty, které jsem požadoval. Vzhledem k tomu, že jakožto zastupitel mám právo na přístup i k osobním údajům, nevidím v této možnosti problém.

Vzhledem k výše uvedenému se domnívám, že povinný subjekt postupoval nezákonně, podávám podle § 16 zákona č. 106/1999 Sb., o svobodném přístupu k informacím, odvolání. Navrhuji, aby nadřízený správní orgán rozhodnutí povinného subjektu zrušil a vyslovil závazný právní názor, že požadované informace mi povinný subjekt má poskytnout.

Na závěr jen podotýkám, že ačkoliv povinný subjekt porušil zákon a nevydal při odmítnutí žádosti o informace rozhodnutí, nic to nemění na faktu, že jeho odpověď je rozhodnutím v materiálním smyslu, protože povinný subjekt se v ní jasně vyjádřil, že mi požadované informace neposkytne.

Prosím o poskytnutí informace v elektronické podobě do datové schránky nebo e-mailu. Předem děkuji za Vaši vstřícnost.

S pozdravem

---
signature:
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
