---
title:      Žádost na uplatnění opatření proti nečinnosti
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 55/2016
your:
   role:    Nadřízený správní orgán
   name:
      -     Ministerstvo vnitra České republiky
   address:
      -     Nad Štolou 3
      -     170 00 Praha 7
sendby:     ds
style:      letter
---

Vážení,

dne 13. 3. jsem v souladu s § 51 odst. 3 písm. c) zákona č. 131/2000 Sb., o hlavním městě Praze, resp. se zákonem č. 106/1999 Sb., o svobodném přístupu k informacím, požádal o poskytnutí následujících informací:

1. seznam všech vyjádření, ve kterých odbor evidence, správy a využití majetku Magistrátu hl. m. Prahy (případně odbor, který se takto vyjadřoval v době, kdy odbor s tímto názvem neexistoval) vyjádřil jménem hl. m. Prahy souhlas s využitím plochy pozemků ve vlastnictví hl. m. Prahy pro výpočet koeficientů míry využití území v souvislosti s výstavbou na sousedním pozemku jiného vlastníka, a to od roku 2010 až do dne podání této žádosti,
2. kopie těchto vyjádření.

Povinný subjekt následně na moji žádost zaslal dne 23. 3. odpověď, kterou jsem obdržel 13. 4. po té, co jsem podal stížnost na nečinnost. Povinný subjekt ve své odpovědi uvedl, že nevede evidenci vyjádření k územním rozhodnutím. Tato skutečnost však není zákonným důvodem podle zákona č. 106/1999 Sb., o svobodném přístupu k informacím. Povinný subjekt nepřímo uvedl, že danou informací disponuje, ale že ji nehodlá pro žadatele dohledat. Protože jsem dospěl k závěru, že je rozhodnutí povinného subjektu nezákonné, podal jsem dne 20. 4. 2016 odvolání. Povinný subjekt nicméně v zákonné lhůtě toto odvolání nevyřídil zákonným způsobem. Tedy buď jej nepředal jej do 15 dnů nadřízenému správnímu orgánu a nadřízený správní orgán poté neměl možnost se k této záležitosti vyjádřit, nebo jej předal nadřízenému správnímu orgánu a ten byl nečinný. 

Žádaná informace se týká územního plánování hlavního města, které vykonává Praha ve své samostatné působnosti. Proto je v tomto případě nadřízeným správním orgánem Ministerstvo vnitra České republiky. 

Vzhledem k tomu, že jsem neobdržel rozhodnutí nadřízeného správního orgánu ve lhůtě podle § 16 odst. 3 zákona č. 106/1999 Sb., o svobodném přístupu k informacímm, jsem nucen se domnívat, že došlo k nečinnosti. Proto žádám podle § 80 zákona č. 500/2004 Sb., Správního řádu, o uplatnění opatření proti nečinnosti. 

Prosím o poskytnutí informace v elektronické podobě do datové schránky nebo e-mailu. Předem děkuji za Vaši vstřícnost.

S pozdravem

---
signature:
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
