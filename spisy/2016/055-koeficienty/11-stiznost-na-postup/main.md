---
title:      Stížnost na postup při vyřizování žádosti o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 55/2016
your:
   role:    Povinný subjekt
   name:
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 13. 3. 2016 jsem v souladu s § 51 odst. 3 písm. c) zákona č. 131/2000 Sb., o hlavním městě Praze, resp. se zákonem č. 106/1999 Sb., o svobodném přístupu k informacím (dále jen „InfZ“), požádal o poskytnutí následujících informací:

1. seznam všech vyjádření, ve kterých odbor evidence, správy a využití majetku Magistrátu hl. m. Prahy (případně odbor, který se takto vyjadřoval v době, kdy odbor s tímto názvem neexistoval) vyjádřil jménem hl. m. Prahy souhlas s využitím plochy pozemků ve vlastnictví hl. m. Prahy pro výpočet koeficientů míry využití území v souvislosti s výstavbou na sousedním pozemku jiného vlastníka, a to od roku 2010 až do dne podání této žádosti,
2. kopie těchto vyjádření.

Povinný subjekt následně na moji žádost zaslal dne 23. 3. 2016 odpověď, kterou jsem obdržel 13. 4. 2016 po té, co jsem podal stížnost na nečinnost. Povinný subjekt ve své odpovědi uvedl, že nevede evidenci vyjádření k územním rozhodnutím a proto mi informace neposkytne. Proti tomuto rozhodnutí jsem podal odvolání a nadřízený správní orgán rozhodnutí svým rozhodnutím ze dne 4. 7. 2016 zrušil. Mezitím jsem od povinného subjektu obdržel 10 vyjádření z posledních 5 let. Těchto 10 vyjádření ovšem jistě nepředstavuje všechna, a pravděpodobně ani většinu vyjádření, které Magistrát jménem hl. m. Prahy vydal. Taková odpověď tedy nemůže být považována za úplnou odpověď dle InfZ.

Z výše uvedených důvodů tímto podávám stížnost na postup při vyřizování žádosti o informace podle § 16a odst. 1 písm. c) InfZ. Považuji za nepřijatelné, aby povinný subjekt před členem zastupitelstva skrýval takto zásadní dokumenty, kterými Magistrát zhodocoval pozemky některých investorů na úkor pozemků hl. m. Prahy, s výmluvou, že je neeviduje samostatně.

Prosím o poskytnutí informace v elektronické podobě do datové schránky nebo e-mailu. Předem děkuji za Vaši vstřícnost.

S pozdravem

---
signature:
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
