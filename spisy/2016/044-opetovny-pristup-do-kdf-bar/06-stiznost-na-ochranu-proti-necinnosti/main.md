---
title:      Žádost na uplatnění opatření proti nečinnsoti
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 44/2016
your:
   role:    Povinný subjekt
   name:    
      -     Ministerstvo vnitra České republiky
   address:
      -     Nad Štolou 936/3
      -     170 34 Praha 7
   ds:      6bnaawp
sendby:     mail
style:      letter
---

Vážení,

dne 3. března 2016 jsem v souladu s § 51 odst. 3 písm. b) zákona č. 131/2000 Sb., o hlavním městě Praze, resp. podle § 4a odst. 2 písm. e) zákona č. 106/1999 Sb., o svobodném přístupu k informacím, požádal o přístupové údaje do modulů/aplikací KDF (Kniha došlých faktur) a BAR (Balancování rozpočtu) systému Gordic GINIS, který používá Magistrát hlavního města Prahy. O tento přístup jsem žádal jako zastupitel hlavního města Prahy a člen Kontrolního výboru Zastupitelstva hlavního města Prahy.

Uvedl jsem dále, že mi tyto přístupové údaje (přípisem z 10. listopadu 2014 č.j. MHMP/INF/1936/2014 S-1537987/2014) do obou modulů/aplikací byly uděleny, nicméně z neznámých důvodů se mi na přelomu února a března 2016 rozhodlo hlavní město Praha přístup odepřít.

Povinný subjekt dne 15. března 2016 odpověděl na moji žádost přípisem č. j. S-MHMP-376800/2016. V něm mi odkazem na [usnesením Rady hlavního města Prahy č. 2880](http://zastupitelstvo.praha.eu/ina2014/tedusndetail.aspx?id=262433) sdělil, že byl Gordic GINIS určen za systém, naplňující kritéria tzv. výzamného inforamčního systému podle vyhlášky č. 317/2014 Sb., o významných informačních systémech. V souladu s tím se povinný subjekt rozhodl mi přístup do databáze nepřidělit. Protože jsem s tímto závěrem nesouhlasil, podal jsem dne 16. března 2016 odvolání. Povinný subjekt toto odvolání nicméně nepředal v zákonné lhůtě 15 dnů nadřazenému správnímu orgánu, jak určuje § 16 odst. 2. zákona č. 106/1999 Sb., o svobodném přístupu k informacím, nýbrž až dne 14. dubna 2016, tedy až 28 dní od podání odvolání. 

Protože jsem nicméně neobdržel odpověď v zákonné lhůtě (15 dnů na předání spisu a 15 dnů na vyřízení žádosti), žádám tímto o uplatnění opatření proti nečinnosti v souladu s § 80 zákona č. 500/2004 Sb., správního řádu. 

Prosím o poskytnutí informace v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
