---
title:      Odvolání proti odmítnutí žádosti o informace
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 44/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     mail
style:      letter
---

Vážení,

dne 3. března 2016 jsem v souladu s § 51 odst. 3 písm. b) zákona č. 131/2000 Sb., o hlavním městě Praze, resp. podle § 4a odst. 2 písm. e) zákona č. 106/1999 Sb., o svobodném přístupu k informacím, požádal o přístupové údaje do modulů/aplikací KDF (Kniha došlých faktur) a BAR (Balancování rozpočtu) systému Gordic GINIS, který používá Magistrát hlavního města Prahy. O tento přístup jsem žádal jako zastupitel hlavního města Prahy a člen Kontrolního výboru Zastupitelstva hlavního města Prahy.

Uvedl jsem dále, že mi tyto přístupové údaje (přípisem z 10. listopadu 2014 č.j. MHMP/INF/1936/2014 S-1537987/2014) do obou modulů/aplikací byly uděleny, nicméně z neznámých důvodů se mi na přelomu února a března 2016 rozhodlo hlavní město Praha přístup odepřít.

Povinný subjekt dne 15. března 2016 odpověděl na moji žádost přípisem č. j. S-MHMP-376800/2016. V něm potvrdil, že jsem dané přístupy dne 10. listopadu 2014 obdržel. Následně uvedl, že v souvislosti s [usnesením Rady hlavního města Prahy č. 2880](http://zastupitelstvo.praha.eu/ina2014/tedusndetail.aspx?id=262433) byl Gordic GINIS určen za tzv. významný informační systém. V souvislosti s tím, a v souvislosti s implikacemi podle zákona č. 181/2014 Sb., o kybernetické bezpečnosti a dále podle vyhlášky č. 317/2014 Sb., o významných informačních systémech, se následně povinný subjekt rozhodl mi přístup do databáze nepřidělit. 

Podle § 7 zákona č. 106/1999 Sb,. o svobodném přístupu k informacím „je-li požadovaná informace v souladu s právními předpisy označena za utajovanou informaci, k níž žadatel nemá oprávněný přístup, povinný subjekt ji neposkytne.“ Dále dle § 1 odst. 2 zákona č. 181/2014 Sb, o kybernetické bezpečnosti se „tento zákon nevztahuje na informační nebo komunikační systémy, které nakládají s utajovanými informacemi.“ Neexistuje proto důvod zákonný důvod pro neposkytnutí požadované informace z hlediska obou dvou výše uvedených zákonů. 

Rovněž ani vyhlášku č. 317/2014, o významných informačních systémech a jejich určujících kritériích, nelze považovat za důvod, na základě něhož informace nemůže být poskytnuta. Podle § 3 odst. 2 výše zmíněné vyhlášky totiž „významným informačním systémem není informační systém, jehož správcem je obec a při výkonu působnosti obce hlavní město Praha.“ Příloha vyhlášky č. 317/2014, o významných informačních systémech a jejich určujících kritériích uvádí seznam významných informačních systémů, který však nezahrnuje žádný ze systémů, spravovaných hlavním městem Praha.

Povinný subjekt dále uvedl, že je přístup do aplikací KDF a BAR systému Gordic GINIS pro zastupitele hlavního města Prahy nestandardní. Neuvedl však, jaké je určující kritérium pro „standardnost“ daného přístupu, tedy jaký okruh uživatelů by měl mít dle povinného subjektu k danému systému přístup.

Ze všech výše uvedených důvodů se proto domnívám, že povinný subjekt rozhodl nezákonně, a měl mi přístup do uvedeného systému poskytnout. Protože tak neučinil, podávám podle § 16 zákona č. 106/1999 Sb., o svobodném přístupu k informacím, odvolání. 

Prosím o poskytnutí informace v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 


S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
