---
title:      Podnět městským společnostem k dodržování zákona č. 106/1999 Sb,. o svobodném přístupu k informacím
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 121/2016
your:
   role:    Povinný subjekt
   name:    Hlavní město Praha
   address:
      -     Mariánské náměstí 2
      -     110 00 Praha 1
   note:
      -     k rukám Ing. Karla Grabein Procházky, člena RHMP pro oblast správy majetku a majetkových podílů
   ds:      
sendby:     ds
style:      letter
---

Vážený pane radní, 

podávám tímto na podnět dle § 51 odst. 3 zákona č. 131/2000 Sb. o hlavním městě Praze, týkající se poskytování informací jednotlivými městskými firmami na žádost. Tato skutečnost je upravena podle zákona č. 106/1999 Sb., o svobodném přístupu k informacím. Navrhuji, aby Praha z pozice hlavního akcionáře a ovládající osoby městských firem zařídila, aby tyto společnosti poskytovaly na žádost informace tak, jak jim přikazuje zákon.

Připomínám, že společnosti s majetkovou účastí Hlavního města Prahy, nebo jiných společností, které vlastní Hlavní město Praha jsou povinnými subjekty podle zákona č. 106/1999 Sb., o svobodném přístupu k informacím tzv. povinnými subjekty. To tedy znamená, že mají dle zákona uloženu povinnost poskytovat informace na žádost. Žádosti posílají občané; žádosti musí mít náležitosti dle zákona.

Přestože zákon a aktuálně platná judikatura tuto povinnost městským firmám nařizují, je ve skutečnosti velmi často porušována. Některé městské společnosti (například Pražská energetika a.s., Pražská energetika holding a.s., Pražská plynárenská a.s., Pražská plynárenská holding a.s., Kongresové centrum Praha a.s. a další)  opakovaně tvrdí, že dle jejich vlastního názoru na ně povinnost poskytovat informace nedopadá. Jiné městské společnosti (například Dopravní podnik hl. m. Prahy) však informace na žádost podle zákona č. 106/1999 Sb., o svobodném přístupu k informacím, poskytují, a dokonce i podle § 5 odst. 3. téhož zákona odpovědi zveřejňují, a to na svém webu.

Podle § 2 odst. 1. výše zmíněného zákona mají povinnost poskytovat informace státní orgány, územní samosprávné celky a jejich orgány a veřejné instituce. Obchodní společnosti jsou povinnými subjekty vždy tehdy, kdy v nich má územněsprávní celek (nebo stát) *rozhodující vliv* a je v postavení ovládající osoby podle § 74 zákona č. 90/2012 Sb, o obchodních korporacích. Obchodní společnosti jsou povinnými subjekty tehdy, jestliže – kromě plnění veřejného účelu – v nich bude *rozhodující vliv* náležet účastnícímu se povinnému subjek­tu, a je-li jich více, pak všem účastnícím se povinným subjektům v úhrnu. Díky tomu, že je ovládající osobou územněsamosprávný celek se tak daná společnost stává veřejnou institucí ve smyslu § 2 odst. 1 výše zmíněného zákona.  Podrobnější informace jsou uvedeny v komentáři k zákonu o svobodném přístupu k informacím od autorů Furek a Rothanzl z roku 2012, str. 50-54.

Hlavní město Praha může nařídit městským společnostem dodržovat zákon, a to právě z pozice hlavního akcionáře. Tak se děje například již v případě již zmíněné společnosti Kongresové centrum Praha a.s., kdy primátorka Adriana Krnáčová vyzvala předsedu představenstva společnosti, Ing. Radima Haluzu, k tomu, aby společnost postupovala podle zákona a informace na žádost poskytovala. Následně se s panem Haluzou setkala z pověření paní primátorky zastupitelka Eliška Kaplicky Fuchsová, která byla ubezpečena, že představenstvo přehodnotilo dosud společností zastávaný názor a rozhodlo, že společnost bude dbát extenzivního výkladu výše uvedeného zákona zastávaného primárně Nejvyšším správním soudem. 

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
