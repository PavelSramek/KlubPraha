---
title:      Stížnost na vyřizování žádosti o informace
author:
   name:    Ondřej Profant
   phone:   +420 607 580 015
   ds:      
   mail:    ondrej.profant@praha.eu
our:
   name:    Zastupitelský klub Pirátů
   sign:    ZK Pha 36/2016
your:
   role:    Povinný subjekt
   name:    
      -     Městská část Praha 1
   address:
      -     Vodičkova 681/18
      -     115 68 Praha 1
sendby:     mail
style:      letter
---

Vážení

dne 24. 2. jsem vás jako povinný subjekt požádal podle zákona č. 106/1999 Sb., o svobodném přístupu k informacím, o následující informace:

* Výši pořizovacích nákladů tzv. "inteligentních odpadkových košů" značky BigBelly, které Úřad městské části Praha 1 umístil na území této městské části. 
* Výši provozních nákladů (za rok) výše zmíněných košů (rozdělenou na jednotlivé koše a backend). 
* Měsíční výši licenčních poplatků, které Městská část Praha 1, nebo jiná společnost, jejímž zřizovatelem je Městská část Praha 1, platí za provoz těchto košů. Tuto výši žádám uvést za každý jeden měsíc v období posledních dvanáct měsíců a pro každý jeden měsíc zvlášť.
* Veškeré smlouvy, které uzavřela Městská část Praha 1, nebo jiná společnost, jejímž zřizovatelem je Městská část Praha 1, k softwarovému vybavení výše zmíněných košů.

Dne 10. 3. jsem od povinného subjektu obdržel odpověď. Povinný subjekt informoval, že výše pořizovacích a licenčních nákladů je nulová. Povinný subjekt se nicméně nevyjádřil k 2. bodu mé žádosti, kde jsem žádal výši ročních provozních nákladů. Ke čtvrtému bodu, tedy poskytnutí veškerých smluv, které Městská část Praha 1 k softwaru inteligentních košů uzavřela povinný subjekt uvádí, že žádné smlouvy neexistují. Nicméně dodává, že její úlohu plní memorandum, které bylo uzavřeno dne 1. 7. 2015. Žádám proto o poskynutí textu tohoto memoranda. 

Vzhledem k tomu, že povinný subjekt neposkytl informaci o výši ročních provozních nákladů, poskytl danou informaci pouze částečně. Proto podávám podle § 16a odst. 1 písm. c) stížnost na vyřizování žádosti o informace. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného správního orgánu.

Žádám vás o poskytnutí této informace elektronicky, prostřednictví datové schránky, a nebo e-mailem. Ke komunikaci s povinným subjektem zmocňuji dále svého asistenta Jana Loužka (narozen 9. července 1986 v Písku, bytem Vondroušova 1198, Praha 17). 

S pozdravem

---
signature: 
  - Ondřej Profant
  - nar. 2. 5. 1988
  - bytem Šternberkova 16, Praha 7
  - zastupitel hl. m. Prahy
abbr:       ondra
...
