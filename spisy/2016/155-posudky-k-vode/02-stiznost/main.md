---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 155/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2,
      -     110 00, Praha 1
sendby:     mail
style:      letter
---

Vážení,

dne 8. srpna 2016 jsem jako fyzická osoba – zastupitel hl. m. Prahy za Českou pirátskou stranu – Vás zdvořile požádal podle § 51, odst. 3 zákona č. 131/2000 Sb., o hlavním městě Praze a podle zákona č. 106/1999 Sb., o svobodném přístupu k informacím (dále jen „InfZ“), o poskytnutí následujících informací:

* Poskytnutí všech posudků, které má Hlavní město Praha k dispozici, a které dokládají neplatnost smluv mezi Pražskou vodohospodářskou společností (PVS), kterou vlastní Praha, a Pražskými vodovody a kanalizacemi (PVK) která je ve vlastnictví firmy Veolia. Jedná se o posudky dokládající neplatnost smluv, podle nichž je společnost Pražské vodovody a kanalizace ve vlastnictví firmy Veolia dodavatelem vody pro hlavní město Prahu až do roku 2028.

Konstatuji, že povinný subjekt informaci neposkytl v patnáctidenní zákonné lhůtě, kterou stanoví zákon č. 106/1999 Sb., o svobodném přístupu k informacím. Povinný subjekt po uplynutí lhůty informoval, že požadovanou informaci musí poskytnout jiná organizační složka povinného subjektu než ta, které byla žádost adresována. Tím se povinný subjekt pokusil prodloužit si patnáctidenní lhůtu, kterou stanoví zákon č. 106/1999 Sb., o svobodném přístupu k informacím. Povinný subjekt nicméně v tomto případě jedná nezákonně, neboť nepostupoval v souladu s § 14 odst. 7 písm. c); přestože by přípis, který povinný subjekt zaslal dne 23. 8. mohl z materiálního hlediska být postupem podle výše uvedeného ustanovení zákona, povinný subjekt nebyl schopen poskytnout informaci ani ve lhůtě prodloužené o 10 dnů.

Proto podávám v souladu s § 16a odst. 1, písm. b) InfZ stížnost na vyřizování žádosti o informace. Navrhuji, aby nadřízený správní orgán postupem podle § 16a) odst. 6, písm. b) InfZ povinnému subjektu přikázal, aby ve stanovené lhůtě, která nesmí být delší než 15 dnů ode dne doručení rozhodnutí nadřízeného orgánu, žádost vyřídil.

Žádám poskytnutí informací v elektronické podobě do datové schránky nebo e-mailu jakub.michalek@pirati.cz. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Jana Loužka (nar. 9. 7. 1986 v Písku; bytem Vondroušova 1198, Praha 17). Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
