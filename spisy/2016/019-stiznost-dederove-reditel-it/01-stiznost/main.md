---
title:      Podnět a stížnost ohledně propagace výběrového řízení na pozici Ředitel odboru informatiky
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 18/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
   note:
      -     k rukám ředitelky Personálního odboru MHMP Ing. Petry Dederové
sendby:     ds
style:      letter
---

Vážená paní ředitelko,

dne 19. ledna 2016 [vyhlásil](http://bit.ly/1ODV4rp) Magistrát hlavního města Prahy výběrové řízení na pozici ředitele/ředitelky odboru informatiky a zveřejnil jej na své úřední desce.

Zastupitelský klub Pirátů se během svého ročního působení v Zastupitelstvu hlavního města Prahy soustředí velkou měrou i na oblast pražské informatiky. O jejím neutešeném stavu dlouhodobě víme. Naši zástupci v Komisi ICT při Radě hlavního města Prahy jsou v dlouhodobém kontaktu právě s ředitelem Odboru informatiky a dlouhodobě problémy IT v Praze diskutují.

Souhlasím s tím, že by hlavní město Praha mělo získat schopného ředitele odboru informatiky. Rovněž rozumím i tomu, že výběrové řízení na tuto pozici není rozhodně jednoduché. Přesto se domnívám, že Magistrát hlavního města Prahy zvolil přístup, který **není ve výběru vhodného kandidáta na tuto pozici efektivní**. Úřad danou pozici **veřejně neinzeruje** a potenciální zájemci tak o této pozici **nemají šanci být informováni.** Výjimkou, potvrzující pravidlo, je například článek Mladé fronty DNES z 11. 1. 2016 s názvem *Magistrát hledá šéfa IT. Znovu*, který je snad jedinou zmínkou v médiích či jiných veřejných portálech ohledně této pozice. 

Můj asistent Jan Loužek oslovil před časem Váš odbor ve snaze pomoci Praze toto výběrové řízení zpropagovat prostřednictvím sociálních sítí a jiných kanálů Zastupitelského klubu Pirátů, vzhledem k tomu, že tak hlavní město Praha nečiní kanály svými. Dne 22. 1. 2016 se Vás dotázal prostřednictvím e-mailu na způsob odměňování pozice ředitele odboru informatiky a výši celkového měsíčního platu této pozice. Jeho dotaz, který směřoval nejprve Vašemu odboru a později i Vám, zůstal nicméně bez jakékoliv odpovědi. Protože odměna ředitele odboru se sestává z řady příplatků a bonusů, tak se není možné domnívat, že lze spočítat přibližnou sumu na základě zákonného odměňování. K tomu ještě dodávám, že po mém rozhovoru s Ing. Mánkem na toto téma mi bylo sděleno, že se odměňování ředitele odboru může pohybovat ve značném rozpětí, vzhledem k tomu, jak 13. platová třída odstupňovává odpracovaná léta, i jak je stanovováno osobní ohodnocení. 

Vzhledem k náročnosti i odpovědnosti pozice nelze 13. platovou třídu považovat za vypovídající informaci ohledně platového ohodnocení ředitele odboru informatiky. Rovněž ji nelze ani propagovat, neboť při tomto typu pozice se jedná o informaci **spíše odrazující**. Chce-li Magistrát hlavního města Prahy přilákat nové lidi do vedoucích pozic, musí naprosto neoddiskutovatelně informovat o **úplné měsíční odměně**, která bude danému člověku nabízena. K tomu nicméně ze strany úřadu nedošlo. 

V současné době, kdy na trhu práce dochází k postupnému, ale jistému převisu nabídky nad poptávkou v oblasti pracovních míst, především v oblasti informatiky a především v Praze, je informovanost o vyhlašovaných výběrových řízeních nezbytná. Rovněž proces účasti ve výběrovém řízení musí být nastaven tak, aby činil co nejmenší potíže pro případné žadatele o zaměstnání. Vzhledem k tomu, že Magistrát hlavního města Prahy žádá uchazeče, aby se přihlásili pomocí uzavřené obálky, odeslané podatelně úřadu, nelze souhlasit s tím, že existuje zájem usnadnit žadatelům přihlášení se do výběrového řízení.

Podávám proto stížnost, neboť jsem nucen se domnívat, že skutečným zájmem hlavního města Prahy v tomto směru není **dostatečně účinným způsobem propagovat svá výběrová řízení na nové zaměstnance**. Rovněž bych chtěl v tomto směru vyjádřit své pochyby o tom, zda-li není zájmem Magistrátu hlavního města Prahy o výběrových řízeních neinformovat proto, aby kandidáti preferovaní úřadem měli lepší možnost úspěchu tak, jak se čas od času proslýchá z neoficiálních diskuzí a kanálů na pražském magistrátu.

S pozdravem

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
