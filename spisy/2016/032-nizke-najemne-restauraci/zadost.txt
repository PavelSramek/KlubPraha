Dobrý den, mohl bych se zeptat, zda existuje nějaký objektivní důvod, proč mají společnosti Weiten - Trebetitsch, s.r.o. (vinárna v Řetězové 3), Frymul s.r.o. (restaurace na Náměstí Franze Kafky 3) a Asteriarest s.r.o. (restaurace v Mikulandské 6) v porovnání s dalšími restauracemi pronajímanými Magistrátem na Praze 1 tak nízké nájemné? Jedná se o částky 500, 1231 a 1102 kč/m2/rok.

Jde mi o to, jestli jsou v nějakém špatném stavu či pouze nikdo bohužel nedal vyšší nabídky v rámci výběrového řízení.

V prvních dvou případech bych také prosil o nějaké podklady k výběrovým řízením (např. oznámení výběrového řízení, přihlášení zájemci, nabídnuté částky).

Předem děkuji za vyřízení.