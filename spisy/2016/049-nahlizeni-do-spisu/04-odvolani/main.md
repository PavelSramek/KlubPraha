---
title:      Odvolání na odepření žádosti o informace 
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 49/2016
your:
   role:    Povinný subjekt
   name:    Policie České republiky – Útvar odhalování korupce a finanční kriminality SKPV
   address:
      -     Strojnická 27/935
      -     170 89 Praha 7
   ds:      mrfdq3m
sendby:     ds
style:      letter
---

Vážení,

dne 8. 3. 2016 jsem jako fyzická osoba – zastupitel hl. m. Prahy za Českou pirátskou stranu – Vás zdvořile požádal podle zákona č. 106/1999 Sb,. o svobodném přístupu k informacím, o poskytnutí kopie kompletního spisového materiálu Útvaru pro odhalování korupce a finanční kriminality k podanému trestnímu oznámení na JUDr. Ondřeje Havlína, JUDr. Jana Harangozzu a Ing. Karla Březinu (č. j. OKFK-4323-17/ČJ-2015-251002) s výjimkou informací poskynutých povinnému subjektu oznamovatelem.

Dne 1. 4. 2016 jsem obdržel odpověď povinného subjektu, ve které byla má žádost zamítnuta podle ustanovení § 15 odst. 1 zákona č. 106/1999 Sb., o svobodném přístupu k informacím. Povinný subjekt došel k závěru, že by poskytnutím kopie spisu mohla být ohrožena práva třetích osob anebo schopnost orgánů činných v trestním řízení předcházet trestné činnosti, vyhledávat nebo odhalovat trestnou činnost nebo stíhat trestné činy nebo zajišťovat bezpečnost České republiky. Povinný subjekt nicméně neuvedl, *jaká* práva třetích osob mají být v tomto případě ohrožena. 

Povinný subjekt měl rovněž postupovat podle § 12 zákona č. 106/1999 Sb., který uvádí, že *Všechna omezení práva na informace provede povinný subjekt tak, že poskytne požadované informace včetně doprovodných informací po vyloučení těch informací, u nichž to stanoví zákon.* Povinný subjekt tedy mohl vyloučit z odpovědi ty části spisu (např. protokoly z operativně pátracích úkonů, které byly provedeny jiným policejním orgánem), které mohly sloužit k vyzrazení schopnosti orgánů činných v trestnímk řízení předcházet trestné činnosti, trestnou činnost vyhledávat a odhalovat. Protože tak povinný subjekt neučinil, a tedy postupoval v rozporu s ustanoveními zákona č. 106/1999 Sb., o svobodném přístupu k informacím, podávám na jeho postup odvolání. Navrhuji, aby nadřízený správní orgán  postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení
rozhodnutí nadřízeného orgánu, nebo aby informaci poskytl sám a informaci poskytl. 

Prosím o poskytnutí informace v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 


S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
