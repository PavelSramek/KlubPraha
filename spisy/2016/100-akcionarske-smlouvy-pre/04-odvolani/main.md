---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 100/2016
your:
   role:    Povinný subjekt
   name:    Pražská energetika a.s.
   address:
      -     Na Hroudě 19
      -     100 05 Praha 10
   ds:      
sendby:     ds
style:      letter
---

Vážení,

dne 9. 5. 2016 jsem Vás jako fyzická osoba – zastupitel hl. m. Prahy za Českou pirátskou stranu – zdvořile požádal podle zákona č. 106/1999 Sb,. o svobodném přístupu k informacím, o poskytnutí všech aktuálně platných akcionářských smluv, jejichž jednou ze zúčastněných stran je Pražská energetika a.s.

Dne 31. 5. jsem od povinného subjektu obdržel přípis, ve kterém bylo odkázáno na dřívější dopis ze dne 30. 5. 2016. V něm bylo uvedeno, proč se společnost Pražská energetika a.s. nepovažuje za povinný subjekt ve smyslu § 2 odst. 1 zákona č. 106/1999 Sb., o svobodném přístupu k informacím. Výše zmíněný přípis sice není rozhodnutím o odmítnutí poskytovaných informací ve formálním slova smyslu, nicméně z materiálního hlediska se o odmítnutí poskytnutí žádaných informací jedná.

Společnost Pražská energetika a.s. je vlastněna společností Pražská energetika Holding a.s. (která v ní má 58% podíl). Společnost Pražská energetika Holding a.s. je vlastněna Hlavním městem Prahou (Hlavní město Praha drží 51% podíl akcií v Pražské energetice Holding). Díky tomu je Hlavní město Praha ovládající osobou Pražské energetiky Holding a.s., a Pražská energetika Holding je ovládající osobou společnosti Pražská energetika a.s. podle § 74, odst. 1 a odst 2. zákona č. 90/2012 Sb., o obchodních korporacích. V souvislosti s tím je nezbytné ve světle současné judikatury (např. rozsudek NSS č. j. 2 Ans 4/2009-93) hledět na společnost Pražská energetika a.s. jako na povinný subjekt. Proto měla společnost Pražská energetika v souvislosti s mojí žádostí ze dne 9. 5. 2016 požadovanou informaci poskytnout. Vzhledem k tomu, že tak učinila z důvodu, který je nezákonný, podávám podle § 16 zákona č. 106/1999 Sb., o svobodném přístupu k informacím, odvolání. 

Prosím o poskytnutí informace v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 


S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
