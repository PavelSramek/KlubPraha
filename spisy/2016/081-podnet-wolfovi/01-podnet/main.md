Vážený pane radní,

tento rok hl. m. Praha vynaloží rekordní částku v řádu několika set milionů Kč v rámci grantového řízení na podporu sportu. Vzhledem k tomu, že grantové řízení hlavně ve fázi po přidělení veřejných prostředku považujeme za netransparentní, navrhujeme následující opatření pro zvýšení jeho průhlednosti a důvěryhodnosti:

1. odvolání pravomocně odsouzeného podvodníka Karla Březiny z komise pro udělování grantů v oblasti sportu a tělovýchovy a dosazení alespoň několika nezávislých odborníků do této komise,
2. zveřejňování položkových rozpočtů investičních i neinvestičních akcí, na které má Praha přispívat,
3. zveřejňování bodového i slovního hodnocení jednotlivých žádostí
4. zveřejňování vyúčtování grantů, převážně výši prostředků, které byly vyplaceny jednotlivým dodavatelům.

Máme za to, že současný stav, kdy úředníci Magistrátu kontrolují čeprání pouze zhruba 5 % poskytnutých prostředků, je nevyhovující. Proto je dle našeho názoru nutné otevřít minimálně výše uvedená data veřejnosti, a to ideálně jejich zveřejněním na portále opendata.praha.eu. Tím se výrazně zvýší veřejná kontrola městem vynakládaných prostředků.

Za zastupitelský klub Pirátů

Adam Zábranský
