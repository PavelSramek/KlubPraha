---
title:      Stížnost na vyřizování žádosti o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 63/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

jako fyzická osoba – zastupitel hl. m. Prahy za Českou pirátskou stranu – jsem dne 17. 3. 2016 zdvořile požádal v souladu se zákonem č. 106/1999 Sb, o svobodném přístupu k informacím a podle § 51 odst. 3 písm. c) zákona č. 131/2000 Sb., o hlavním městě Praze, o seznam všech hlavních dokumentů (spolu s odkazy na ně) koncepční, strategické a programové povahy, kterými Hlavní město Praha jako povinný subjekt disponuje. Dne 29. 3. 2016 jsem od povinného subjektu obdržel odpověď, ve které byl uveden seznam několika dokumentů:

* Strategie řízení a rozvoje Magistrátu hlavního města Prahy do roku 2020
* Jednací řád Zastupitelstva hlavního města Prahy
* Jednací řád Rady hlavního města Prahy
* Pravidla pro přijímání a vyřizování petic a stížností podaných orgánům hlavního města Prahy

Jen stěží však lze souhlasit s tím, že dokumenty koncepční, strategické a programové povahy jsou pro Hlavní město Praha pouze tyto čtyři. Jiné obce, územněsprávní celky, či státní organizace uvádějí **podstatně rozsáhlejší** výčet těchto dokumentů na svých webových stránkách tak, jak to požaduje vyhláška č. 442/2006 Sb,. kterou se stanoví struktura informací zveřejňovaných o povinném subjektu způsobem umožňujícím dálkový přístup. Přestože zákon č. 106/1999 Sb., o svobodném přístupu k ifnormacím jasně taxativně neuvádí výčet těchto dokumentů koncepční, strategické a programové povahy, lze se jen stěží domnívat, že by celá řada dokumentů, které uvádí Hlavní město Praha prostřednictvím svého webu praha.eu na značném množství míst (většinou podle jednotlivých odborů), nebyly dokumenty, které tuto charakteristiku splňují. Jako konkrétní příklad v tomto případě uvádím např. Strategický plán hl. m. Prahy (který dle Vaší odpovědi do výčtu dokumentů koncepční, strategické a programové povahy nespadá), který má zpracovánu [komplexní vazbu na další strategické dokumenty](http://www.iprpraha.cz/uploads/assets/dokumenty/ssp/SP/FINAL/STR_vykres_1_500_760.pdf), uvedenou na webových stránkách Institutu plánování a rozvoje. 

Proto se domnívám, že mi byla požadovaná informace poskytnuta pouze částečně, a proto podávám podle § 16a) odst. 1 písm. c) Zákona č. 106/1999 Sb., o svobodném přístupu k informacím, stížnost. Navrhuji, aby nadřízený orgán stanovil svým rozhodnutím okruh dokumentů, které lze považovat za dokumenty koncepční, strategické a programové povahy.

Prosím o poskytnutí informace v elektronické podobě e-mailem či do datové schránky na adresu xwfwgha. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), pokud je v této podobě máte k dispozici. Předem děkuji za Vaši vstřícnost. 

S pozdravem

---
signature:
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
