---
title:      Žádost o informace
author:
   name:    Ondřej Profant
   phone:   +420 607 580 015
   ds:      d25rp6p
   mail:    ondrej.profant@praha.eu
our:
   name:    Zastupitelský klub Pirátů
   sign:    ZK Pha 85/2016
your:
   role:    Povinný subjekt
   name:    
      -     Ministerstvo práce a sociálních věcí
   address:
      -     Na Poříčním právu 376/1
      -     120 00, Praha 2
sendby:     ds
style:      letter
---

Vážení,

jako zastupitel hl. m. Prahy za klub Pirátů bych chtěl vyjádřit své znepokojení nad postupem Ministerstva práce a sociálních věcí v případě objektu Jeseniova 60 (známého též jako Autonomní sociální centrum Klinika), jehož jsme byli svědky dne 31. 3. 2016 na 15. zasedání zastupitelstva hl. m. Prahy.

Nemohu souhlasit s postupem, kdy jeden den zástupce Vašeho ministerstva na zasedání Zastupitelstva hl. m. Prahy oznámí záměr o odkoupení tohoto objektu od státu, aby další den byl tento záměr samotným Ministerstvem popřen a označen jako [unáhlený krok horlivého úředníka](http://www.mpsv.cz/cs/25044). Jsem toho názoru, že zvolený postup MPSV lze interpetovat dvěma způsoby:

* Došlo k zcela závažnému selhání komunikace uvnitř Ministerstva práce a sociálních věcí. Ministerstvo si nebylo schopné zajistit kontrolu nad tím, kdo jeho jménem na zasedání orgánů hl. m. Prahy mluví.

* Ministerstvo práce a sociálních věcí se pokusilo vytvořit mezi přítomnými zastupiteli hl. m. Prahy zdání, že má zájem skutečně objekt využít, aby tak **ovlivnilo hlasování pražských zastupitelů**. Takovou skutečnost považuji za naprosto bezprecedentní zasahování do fungování demokraticky zvolené reprezentace hlavního města Prahy. Pokus uvést zastupitele hl. m. Prahy v omyl oznámením falešného zájmu na odkup objektu, jehož budoucnost je předmětem celospolečenské diskuze, je naprosto nepřijatelný. Ze strany MPSV se jedná o naprostou neúctu k hl. m. Praze a pohrdání samosprávou naší metropole.

V souvislosti s tím věřím, že Ministerstvo práce a sociálních věcí vyvodí personální důsledky v příslušné oblasti, aby k obdobným pochybením již nedocházelo. Jen stěží si lze představit, že by snad zaměstnanci ministerstev a dalších orgánů státní správy mohli své osobní názory prezentovat na jednání orgánů ať už samospráv, nebo státu – jménem úřadu, kde pracují. Považuji pochybení MPSV za závažné, a proto tímto jako fyzická osoba – zastupitel hl. m. Prahy za Českou pirátskou stranu – žádám podle zákona č. 106/1999 Sb,. o svobodném přístupu k informacím, o poskytnutí následujících informací:

1. Jméno osoby, která požádala za Ministerstvo práce a sociálních věcí o odkup objektu Jeseniova 60 
2. Jméno osoby, která rozhodla o tom, že Ministerstvo práce a sociálních věcí požádá o odkup výše uvedeného objektu.
3. Veškerou korespondenci Ministerstva práce a sociálních věcí týkající se návrhu na odkup a pořízení objektu Jeseniova 60. 
4. Kdy bylo Ministerstvem práce a sociálních věcí rozhodnuto, že bude usilovat o odkoupení tohoto objektu. 
5. Detailní popis užití, které schválilo Ministerstvo práce a sociálních věcí pro objekt Jeseniova 60 v případě, že by jej skutečně získalo do své správy.

Prosím o poskytnutí informace v elektronické podobě datovou schránkou. Dokumenty poskytněte v elektronické strojově čitelné a upravitelné podobě (např. formáty ODT, DOCX, XLSX, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119).

---
signature: 
  - Ondřej Profant
  - nar. 2. 5. 1988
  - bytem Šternberkova 16, Praha 7
  - zastupitel hl. m. Prahy
abbr:       ondra
...
