---
title:      Žádost o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 1/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

v souladu s § 51 odst. 3 písm. b) a c) zákona č. 131/2000 Sb., o hlavním městě Praze, resp. v souladu se zákonem č. 106/1999 Sb., ve znění pozdějších předpisů, Vás žádám o následující informace:

Příjem každého jednoho pracovníka Magistrátu hlavního města Prahy za rok 2013 a 2014, podle funkcí, které zastávají. Žádám tyto informace poskytnout v tabulce pro každý rok zvlášť. Požadované údaje poskytněte formou tabulky, pro každého jednoho zaměstnance zvlášť, pro každý jeden rok zvlášť; u každého zaměstnance uveďte:

* Pracovní místo
* Vyplacenou odměnu za rok v českých korunách
* Začlenění zaměstnance v organizační struktuře
* kód sekce
* odbor
* oddělení

Žádám, aby v odpovědi nebyly uváděny žádné osobní údaje zaměstnanců (jméno, příjmení, bydliště apod). 

Připomínám, že v roce 2015 o obdobnou informaci již žádal zastupitel Jakub Michálek. Tato informace mu nebyla hlavním městem Prahou poskytnuta z toho důvodu, že se povinný subjekt domníval, že nespadá do okruhu informací, na které by měl mít jako zastupitel nárok. Magistrát hlavního města Prahy tuto skutečnost písemně stvrdil ve svém rozhodnutí č. j. S-MHMP 1540865/2015.

Jakub Michálek proto podal odvolání podle § 16 zákona č. 106/1999 Sb., o svobodném přístupu k informacím. Ministerstvo vnitra jako nadřízený správní orgán ve svém rozhodnutí č. j. MV-147454-4/ODK-2015 původní rozhodnutí hlavního města Prahy zrušilo a vrátilo ji k novému projednání. 

Následně vydal povinný subjekt nové rozhodnutí, ve kterém znovu a opětovně zamítl poskytnutí této informace s odůvodněním, že Magistrát hlavního města Prahy danou informaci nemá k dispozici, tedy že neeviduje dané statistické údaje. Lze se však jen stěží ztotožnit s tím, že hlavní město Praha nemá k dispozici vůbec žádné informace o odměnách zaměstnanců Magistrátu hlavního města Prahy; lze však souhlasit s tím, že danou informaci nemá ve struktuře, kterou Jakub Michálek ve své prvotní žádosti požadoval (podle tříd zaměstnání podle CZ-ISCO).

Prosím o poskytnutí informace v elektronické podobě do datové schránky, případně na e-mail. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
