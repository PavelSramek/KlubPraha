---
title:      Odvolání proti odepření žádosti o informace
author:
   name:    Ondřej Profant
   phone:   +420 607 580 015
   ds:      
   mail:    ondrej.profant@praha.eu
our:
   name:    Zastupitelský klub Pirátů
   sign:    ZK Pha 51/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
sendby:     mail
style:      letter
---

Vážení,

dne 9. 3. jsem požádal podle zákona č. 106/1999 Sb., o svobodném přístupu k informacím a podle § 51 odst. 3. písm. c) zákona č. 131/2000 Sb., o hlavním městě Praze následující informace:

Proč Magistrát hlavního města Prahy, přesněji Odbor bezpečnosti MHMP, odebral přístupová práva členu kontrolního výboru Mgr. Bc. Jakubu Michálkovi k modulům KDF a MAJ ekonomického softwaru Gordic GINIS. Žádám dále o:

1. Podrobné zdůvodnění pro odebrání přístupových práv
2. Na základě jakého konání Mgr. Bc. Jakuba Michálka, resp. Zastupitelského klubu Pirátů, Odbor bezpečnosti MHMP usoudil, že budou tato práva Mgr. Bc. Michálkovi odebrána.

Na svojí žádost odpověděl povinný subjekt přípisem, který byl rovněž odpovědí pro zastupitele Mgr. Bc. Jakuba Michálka, který žádal o opětovné udělení přístupu do softaru Gordic GINIS. Ačkoliv tato odpověď povinného subjektu nesplňuje formální náležitosti rozhodnutí, v materiálním slova smyslu se o rozhodnutí jedná. Povinný subjekt se mohl domnívat, že jsem žádal stejnou informaci jako Mgr. Bc. Jakub Michálek; zatímco můj stranický kolega nicméně žádá o obnovení přístupu, dotázal jsem se na důvody, proč mu byl tento přístup odepřen.

Povinný subjekt v přípisu, který mi zaslal agrumentuje, že na základě usnesení RHMP č. 2880 byly určeny čtyři tzv. významné informační systémy, které naplnily kritéria vyhlášky č. 317/2014, o významných informačních systémech, a na základě této vyhlášky byla proto přístupová práva Mgr. Bc. Jakubovi Michálkovi odebrána. Vzhledem k tomu, že § 3, odst. 2. vyhlášky č. 217/2014, o významných informačních systémech uvádí, že „Významným informačním systémem **není** informační systém, jehož správcem je obec a při výkonu působnosti obce hlavní město Praha,“ nemůže žádný z informačních systémů hlavního města Prahy naplnit kritéria výše zmíněné vyhlášky. Jsem proto přesvědčen, že důvody pro odebrání práv musely být jiné, než povinný subjekt uvedl ve svém přípisu.

Povinný subjekt uvedl, že přístup Mgr. Bc. Jakuba Michálka do živé databáze byl *nestandardní*. To lze jen ztěží chápat jako skutečný důvod pro odebrání přístupových práv. Vzhledem k tomu, že povinný subjekt nijak dále nerozvedl ani nevysvětlil kritérium standardnosti nebo nestandardnosti přístupu do databáze softwaru Gordic GINIS, lze se jen stěží domnívat, že vyhověl druhé části mé žádosti, a tedy poskyntout podrobné zdůvodnění odebrání přístupových práv. Povinný subjekt pouze vágně předestřel *jiné předpisy, či kodex*, které vymezují přístup do účetního softwaru Gordic GINIS; neuvedl však ani jediný jiný předpis nebo kodex, který byl takto definoval přístup zastupitele do softwaru Gordic GINIS. 

Rovněž uvádím, že povinný subjekt neuvedl, na základě jakého konání Mgr. Bc. Jakuba Michálka, resp. Zastupitelského klubu Pirátů, Odbor bezpečnosti MHMP usoudil, že budou tato práva Mgr. Bc. Michálkovi odebrána. K tomuto bodu však nepřímo dodal, že přístup „není vhodný“ z důvodu článku v Mladé frontě Dnes ze dne 14. 3. 2016, kde „zástupce Pirátů nepokrytě uvádí, že si Piráti do své databáze bez jakéhokoliv uprávnění uložili stovky tisíc faktur a vyvodily z nich irelevantní závěry“. 

V souvislosti s výše uvedeným proto podávám podle § 16 zákona č. 106/1999 Sb., odvolání. Navrhuji, aby nadřízený správní orgán zrušil rozhodnutí povinného subjektu a přikázal mu, aby žádanou informaci poskytl. 

Prosím o poskytnutí informace v elektronické podobě e-mailem či do datové schránky. Dokumenty poskytněte v elektronické strojově čitelné a upravitelné podobě (např. formáty ODT, DOCX, XLSX, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 

S pozdravem

---
signature: 
  - Ondřej Profant
  - nar. 2. 5. 1988
  - bytem Šternberkova 16, Praha 7
  - zastupitel hl. m. Prahy
abbr:       ondra
...
