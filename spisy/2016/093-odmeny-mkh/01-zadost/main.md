---
title:      Žádost o informace o výši příjmů a odvedené práci zastupitelky JUDr. Moniky Krobové Hášové
author:
   name:    Jakub Michálek
   phone:   +420 608 213 119
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 93/2016
your:
   role:    Povinný subjekt
   name:    Pražská energetika a.s.
   address:
      -     Na Hroudě 1492/4
      -     100 000 Praha 10
   note:    k rukám představenstva
sendby:     ds
style:      letter
---

Vážení,

jako fyzická osoba – zastupitel hl. m. Prahy za Českou pirátskou stranu – Vás zdvořile žádám podle zákona č. 106/1999 Sb,. o svobodném přístupu k informacím, o poskytnutí následujících informací týkajících se činnosti JUDr. Moniky Krobové Hášové, členky dozorčí rady společnosti Pražská energetika a. s. a vedle toho též zastupitelky hl. m. Prahy zvolené za TOP09 a nyní členky klubu ČSSD:

1. Výše všech příjmů Moniky Krobové Hášové, které ji byly vyplaceny společností Pražská energetika a.s. od okamžiku jejího zvolení do funkce v dozorčí radě společnosti Pražská energetika a.s. Žádám tuto částku rozepsanou na jednotlivé roky a podle právního důvodu výplaty (odměna, tantiémy či jiný příjem). Samostatně uveďte i její dosud neuhrazené pohledávky vůči Vaší společnosti.
2. Informace o konkrétní činnosti Moniky Krobové Hášové v dozorčí radě společnosti Pražská energetika a.s., tedy zejména seznam úkolů jí zadaných dozorčí radou a jí splněných, počet odpracovaných hodin v orgánech společnosti, počet a délku trvání zasedání orgánů, kterých se účastnila, nebo jiné materiály prokazující konkrétní rozsah její práce pro společnost Pražská energetika a. s. 

----

Upozorňuji Vás, že podle výroční zprávy společnosti Pražská energetika a. s. za rok 2014, str. 48-49, hl. m. Praha ovládá společnost Pražská energetika Holding, a.s., a prostřednictvím ní ovládá také společnost Pražská energetika a.s. Podle § 74 odst. 1 zákona č. 90/2012 Sb. je ovládající osobou osoba, která může v obchodní korporaci přímo či nepřímo uplatňovat rozhodující vliv. 

Podle ustanovení § 2 odst. 1 zákona o svobodném přístupu k informacím je Pražská energetika a.s. veřejnou institucí, neboť je právnickou osobou ovládanou hl. m. Prahou. V rozsudku ze dne 16. 3. 2016, č. j. 2 As 155/2015 – 84 Nejvyšší správní soud uvedl:

> Veřejnou institucí jsou tedy i ty soukromoprávní právnické osoby, které jsou ovládané
> ve smyslu obchodního zákoníku státem nebo územním samosprávným celkem, příp. jinou
> veřejnou institucí, nebo u nichž stát, územní samosprávný celek, nebo jiná veřejná instituce
> fakticky nebo právně vykonává přímo nebo nepřímo rozhodující vliv na řízení nebo činnost této
> právnické osoby.

Vzhledem k tomu, že sám povinný subjekt uvádí ve své výroční zprávě, že rozhodující vliv vykonává mimo jiné hl. m. Praha, které ji nepřímo ovládá, je vzhledem výše uvedenému rozhodnutí Nejvyššího správního soudu zjevné, že společnost Pražská energetika a.s. je veřejnou institucí ve smyslu zákona č. 106/1999 Sb. a je povinna plnit tam uvedené povinnosti. Toto upozornění uvádím z toho důvodu, aby v případě neoprávného odmítnutí mé žádosti bylo naprosto jednoznačné, že orgány společnosti Pražská energetika a.s. byly informovány o právním stavu a nesou odpovědnost za veškerou škodu způsobenou případným porušením zákona, případně související nemajetkovou újmu vyplývající z toho, že povinný subjekt odmítá zastupiteli města poskytnout informace o činnosti jiného zastupitele v městem ovládané společnosti.

Prosím o poskytnutí informace v elektronické podobě e-mailem či do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119, e-mail <jan.louzek@pirati.cz>). Případné písemnosti, které nebude moci zaslat v elektronické podobě, zašlete na adresu Mgr. Bc. Jakub Michálek, Zastupitelský klub Pirátů, Mariánské nám. 2, Praha 1. Předem děkuji za Vaši vstřícnost. 


S pozdravem

---
signature: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8 Libeň
  - zastupitel hl. m. Prahy
abbr:       jakub
...
