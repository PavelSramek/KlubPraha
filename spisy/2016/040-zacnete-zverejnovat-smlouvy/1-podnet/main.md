---
title:      Podnět ke zveřejňování smluv
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 40/2016
your:
   role:    Rada hl. m. Prahy
   name:
     -      k rukám Adriany Krnáčové
sendby:     ds
style:      letter
---

Vážená paní primátorko,

v souladu s § 51 odst. 3 písm. b) zákona č. 131/2000 Sb., o hlavním městě Praze, vás tímto vyzývám, abyste se zasadila o to, aby příspěvkové organizace a obchodní společnosti hl. m. Prahy začaly co nejdříve zveřejňovat smlouvy tak, jak po nich od 1.7.2016 bude vyžadovat zákon č. 340/2015 Sb., o registru smluv. V současné době je totiž zastaven proces, který měl k zavedení zveřejňování smluv těchto subjektů vést, což považuji za velmi nešťastné. Připomínám, že dle usnesení Rady č. 1504 ze dne 23.6.2015 měla Rada již **na konci září 2015** schválit pravidla pro zveřejňování smluv nejen na úrovni Magistrátu, ale i v příspěvkových organizacích a akciových společnostech ovládaných Prahou. To se ale dodnes nestalo, nejprve kvůli zbytečným průtahům a dnes kvůli tomu, že se čeká na účinnost zákona o registru smluv.

Čekání na to, než bude městským příspěvkovým organizacím a akciovým společnostem zákonem uloženo, aby zveřejňovaly smlouvy, považuji za nepřijatelné. Jednak se mluví o tom, že účinnost zákona bude ještě odložena, jednak k čekání není jediný důvod. Zvláště pokud platí to, co sama neustále opakujete, tedy že vám jde o co největší transparentnost města. Existují příspěvkové organizace, kterými ročně protečou desítky milionů či dokonce až miliardy korun, přitom málokterá z nich zveřejňuje informace o uzavřených smlouvách a když už, tak to dělají naprosto nedostatečným způsobem. Městské akciové společnosti jsou na tom se zveřejňováním smluv snad ještě hůře.

Mnohé příspěvkové organizace a snad všechny akciové společnosti již dnes mají elektronickou evidenci smluv, takže u nich není problém začít zveřejňovat smlouvy ve velmi krátké době. Některé příspěvkové organizace ovšem smlouvy evidují stále jen papírově a bude tedy potřeba vymyslet, jak u nich zveřejňování smluv zajistit. Mělo by se s tím začít co nejdříve.

Rád bych tedy věděl, proč již příspěvkové organizace a akciové společnosti vhodným způsobem nezveřejňují smlouvy, tak jak to bylo plánováno, a jak probíhají přípravy na zveřejňování smluv dle zákona o registru smluv.

S pozdravem

---
signature:
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
