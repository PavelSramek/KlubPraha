---
title:      Odvolání proti odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 5/2016
your:
   role:    Povinný subjekt
   name:    
      -     Magistrát hlavního města Prahy
   address:
      -     Mariánské náměstí 2
      -     110 00 Praha 1
sendby:     ds
style:      letter
---

Vážení,

Dne 7. 1. 2016 jsem požádal v souladu se zákonem č. 106/1999 Sb, o svobodném přístupu k informacím, a v souladu s § 51 odst. 3 písm. c) zákona č. 131/2000 Sb, o hlavním městě Praze, o následující informace:

1. Jaký byl výsledek jednání škodní komise MHMP v případě škody ve výši 17 200 Kč za nezákonné potvrzení rozhodnutí městské části o odmítnutí poskytnutí informace, které zrušil rozsudek Městského soudu v Praze č.j. 11A 166/2012?

2. Kdo byl osobou, která ve výše uvedeném případě jménem hlavního města Prahy vyhotovila rozhodnutí, potvrzující dřívější rozhodnutí městské části Praha 6 o odmítnutí informací?

Dne 21. 1. 2016 jsem obdržel přípis ředitelky odboru služeb Magistrátu hlavního města Prahy, Ing. Ivety Pekárkové, ve které bylo odpovězeno zároveň i na mojí druhou žádost o informace, kterou jsem zasílal Magistrátu hlavního města Prahy (spisová značka Zk Pha 225/2015). Ačkoliv jsem obdržel seznam případů, které řešily Škodní komise Magistrátu, neobdržel jsem informace které jsem žádal ve výše zmíněné žádosti ze dne 7. 1. 2016. 

Povinný subjekt ve svém rozhodnutí, které sice není formálním rozhodnutím o odepření informací podle zákona č. 106/1999 Sb., o svobodném přístupu k informacím, byť jeho znaky z hlediska materiálního vykazuje, informuje, že odbor služeb nemá k dispozici žádanou informaci. Vzhledem k tomu, že žádost byla adresována Hlavnímu městu Praze, a nikoliv odboru služeb Magistrátu hlavního města Prahy, nelze se se závěrem povinného subjektu ztotožnit. Územní samosprávný celek je povinný subjekt; on sám je-li mu žádost adresována je povinnen zajistit součinnost svých vnitřních orgánů tak, aby žádost vyřídil (srov. rozsudek NSS ze dne 7. 8. 2007, č.j. 2 As 12/2007-79 nebo rozsudek NSS ze dne 28. 3. 2008 č.j. 3 As 13/2007). 

Na základě výše uvedených argumentů tímto podávám odvolání proti odepření informací dle § 16 odst. 1 zákona č. 106/1999 Sb., o svobodném přístupu k informacím a žádám, aby mi informace byly poskytnuty.

Prosím o poskytnutí informace v elektronické podobě do datové schránky, případně na e-mail. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
