---
title:      Podnět k zjednání nápravy ohledně porušení Etického kodexu člena Zastupitelstva hlavního města Prahy
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 120/2016
your:
   role:    
   name:    Kontrolní výbor Zastupitelstva hl. m. Prahy
   address:
      -     Mariánské nám. 2
      -     110 00 Praha 1
   note:
      -	    k rukám JUDr. Jaroslavy Janderové, předsedkyně kontrolního výboru
   ds:      
sendby:     ds
style:      letter
---

Vážená paní předsedkyně,

informuji jako člen Kontrolního výboru Zastupitelstva hl. m. Prahy o porušení Etického kodexu člena Zastupitelstva hl. m. Prahy zastupitelkou hl. m. Prahy Monikou Krobovou Hášovou. 

Dle odst. 2 čl. 4 Etického kodexu člena Zastupitelstva hl. m. Prahy je zastupitel „povinen v oznámení podle odst. 1 tohoto článku správně a úplně uvést výši, druh a zdroj každého svého peněžního příjmu a daru obdrženého v souvislosti s výkonem funkce zastupitele.“ V případě paní zastupitelky Hášové však v majetkovém přiznání za rok 2014 tento údaj chybí. Paní zastupitelka jej neuvedla s odůvodněním, že se jako členka dozorčí rady společnosti Pražská energetika a.s. zavázala ke striktní mlčenlivosti. Takovou skutečnost nicméně Etický kodex člena Zastupitelstva hl. m. Prahy nezná; paní zastupitelka má povinnost dle Etického kodexu člena Zastupitelstva hl. m. Prahy tento údaj uvést. 

K záležitosti ještě dodávám, že o pochybení zastupitelky Krobové Hášové jsem již dne 2. října 2015 a dne 9. května 2016 informoval Vaší pracovnici, paní Svatavu Suchardovou. Učinil jsem tak v souvislosti se zasláním seznamu nedostatků v majetkových přiznáních zastupitelů hl. m. Prahy, která jsou dle ustanovení Etického kodexu člena zastupitelstva hl. m. Prahy povinni každoročně podávat. 

Vzhledem k tomu, že od mého prvního apelu ze dne 2. října 2015 nedošlo v tomto případě ze strany zastupitelky Moniky Krobové Hášové k žádné změně, Vás tímto žádám jako předsedkyni Kontrolního výboru o zjednání nápravy oficiální cestou. Žádám Vás, abyste ze svého titulu vyzvala paní zastupitelku Moniku Krobovou Hášovou k poskytnutí všech dokumentů, které obsahují údaje, které musí paní zastupitelka podle Etického kodexu člena zastupitelstva hl. m. Prahy doložit. Domnívám se, že právě kontrolní výbor Zastupitelstva hl. m. Prahy, který prověřuje procesní správnost fungování Magistrátu hl. m. Prahy a dalších organizací naší metropole, bude mít zvlášť na zřeteli dodržování interních předpisů samotnými zastupiteli. 

S pozdravem

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
  - člen kontrolního výboru Zastupitelstva hl. m. Prahy 
abbr:       jakub
...
