---
title:      Podnět k zveřejňování informací dle vyhlášky č. 442/2006 Sb. příspěvkovými organizacemi
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 131/2016
your:
   role:    
   name:    
      -     Magistrát hlavního města Prahy
   address:
      -     Mariánské náměstí 2/2
      -     110 01 Praha 1
   note: 
      -     k rukám Rady hl. m. Prahy
sendby:     mail
style:      letter
reminder: true
---

Vážení členové Rady hlavního města Prahy,

vznáším tímto podnět na Radu hlavního města Prahy dle § 51 odst. 3 písm. b) zákona č. 131/2000 Sb., o hlavním městě Praze v oblasti poskytování informací.

Navrhuji, aby Rada hlavního města Prahy uložila Magistrátu hl. m. Prahy doplnit všechny kontroly, které provádí příslušný odbor Magistrátu hl. m. Prahy u institucí, které jsou povinnými subjekty (např. školy, příspěvkové organizace apod.), také o kontrolu dodržování zveřejňovacích povinností podle § 5 zákona č. 106/1999 Sb., o svobodném přístupu k informacím, podle vyhlášky č. 442/2006 Sb., kterou se stanoví struktura povinně zveřejňovaných informací a podle zákona č. 340/2015 Sb., o registru smluv. Uvedenou změnu lze zjednodušit prostřednictvím připravené sestavy dokumentů, která odpovídala potřebám výše uvedených zákonů a vyhlášek. Tato vzorová sestava by byla poté představena všem dalším pražským společnostem, které jsou podle zákona č. 106/1999 Sb., povinnými subjekty. Na základě seznámení se s ní by potom jednotlivé školy, městské firmy a další povinné subjekty dokázaly snadno zjistit svá pochybení a napravit je. 

Rovněž dodávám, že jsem dne 22. srpna 2016 již kontaktoval ředitelku odboru kontrolních činností Ing. Ondráčkovou, kde jsem toto již navrhl. Paní ředitelka zdůraznila, že odbor kontrolních činností se věnuje kontrolám dle zákona č. 106/1999 Sb., o svobodném přístupu k informacím, jen ve vztahu k jednotlivým městským částem a nikoliv příspěvkovým společnostem hl. m. Prahy. Proto jsem se na danou problematiku dotázal i ředitele legislativního odboru MHMP, JUDr. Tomáše Havla, Ph.D. Ten ve svém vyjádření uvedl, že na základě usnesení RHMP č. 2621 ze dne 30. 6. 2015 rozhodují **všechny odbory** MHMP ve své působnosti o odvoláních, stížnostech a žádostech o poskytnutí informací podle zákona č. 106/1999 Sb., o svobodném přístupu k informacím. Dle jeho vyjádření se daná povinnost vztahuje ke všem odborům MHMP, které mají dané příspěvkové organizaci ve své působnosti, a proto musí být návrh iniciován orgánem, který může úkolovat různé odbory MHMP najednou. 

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
