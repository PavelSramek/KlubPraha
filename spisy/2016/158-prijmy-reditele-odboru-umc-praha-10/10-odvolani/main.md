---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 158/2016
your:
   role:    Povinný subjekt
   name:    
      -     Městská část Praha 10
   address:
      -     Vršovická 68,
      -     101 38 Praha 10
sendby:     ds
style:      letter
---

Vážení,

dne 17. 8. 2016 jsem městskou část Praha 10 požádal v souladu se zákonem č. 106/1999 Sb., o svobodném přístupu k inforamcím (dále jen „InfZ“), o poskytnutí následujících informací:

* Poskytnutí celkové výše finančních prostředků, které povinný subjekt poskytl v letech 2012, 2013, 2014 a 2015 vedoucímu odboru úřadu městské části Praha 10. Informaci uveďte rozepsanou pro každý měsíc každého ze čtyř výše uvedených roků zvlášť.

Dne 15. 9. 2016 jsem obdržel část požadované odpovědi, a to pouze jako odměny jednoho z ředitele odboru MČ Prahy 10. Následně jsem dne 20. 9. 2016 podal odvolání proti rozhodnutí Městské části. Nadřízený správní orgán, kterým je hlavní město Praha, následně dne 20. 10. 2016 zrušil rozhodnutí povinného subjektu a nařídil jeho nové projednání. Dne 4. 11. 2016 mi povinný subjekt požadovanou informaci sice poskytl, nicméně opět neúplnou. V doplnění své žádosti ze dne 2. 9. 2016 jsem totiž žádal, aby byly za jednotlivé roky uvedené odměny poskytnuty pro osoby ze seznamu, a seznam byl k doplnění přiložen. V odpovědi ze dne 4. 11. 2016 mi nicméně povinný subjekt sice poskytl seznam odměn, neoznačil však osoby, kterých se dané odměny týkají tak, jak jsem požadoval. Povinný subjekt měl poskytnout osobní údaje; mohl tak učinit maximálně v rozsahu takovém, které stanovuje § 8b odst. 3 zákona č. 106/1999 Sb., o svobodném přístupu k informacím, a tedy maximálně: jméno, příjmení, rok narození, obec, kde má příjemce trvalý pobyt, výše, účel a podmínky poskytnutých veřejných prostředků. Povinný subjekt tak nicméně neučinil, a proto poskytl požadovanou informaci pouze částečně.

Vzhledem k tomu proto podávám v souladu s § 16 InfZ odvolání. Navrhuji, aby nadřízený správní orgán rozhodnutí povinného subjektu zrušil a vyslovil závazný právní názor, že požadované informace mi musejí být poskytnuty.

Písemnosti prosím doručujte v elektronické podobě do datové schránky nebo e-mailu jakub.michalek@pirati.cz. Ke komunikaci tímto dále zmocňuji svého asistenta Jana Loužka (nar. 9. 7. 1986 v Písku; bytem Vondroušova 1198, Praha 17, korespondenční adresa Mariánské náměstí 2, Praha 1). Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
