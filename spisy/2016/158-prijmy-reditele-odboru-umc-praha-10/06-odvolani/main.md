---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 158/2016
your:
   role:    Povinný subjekt
   name:    
      -     Městská část Praha 10
   address:
      -     Vršovická 68,
      -     101 38 Praha 10
sendby:     ds
style:      letter
---

Vážení, 

dne 17. 8. 2016 jsem Vás požádal – jako fyzická osoba – v souladu se zákonem č. 106/1999 Sb., o svobodném přístupu k inforamcím, o poskytnutí následujících informací:

* Poskytnutí celkové výše finančních prostředků, které povinný subjekt poskytl v letech 2012, 2013, 2014 a 2015 vedoucímu odboru úřadu městské části Praha 10. Informaci uveďte rozepsanou pro každý měsíc každého ze čtyř výše uvedených roků zvlášť. 

Dne 24. 8. 2016 jsem od Vás obdržel výzvu k upřesnění mé žádosti ze dne 17. 8. 2016, ve které žádáte informaci o tom, kterého ředitele odboru Úřadu městské části Prahy 10 se má žádost týkala. Svoji žádost jsem upřesnil přípisem ze dne 2. 9. 2016. Následně od upřesnění začala plynout patnáctidenní lhůta pro vyřízení žádosti o informace tak, jak ji uvádí zákon č. 106/1999 Sb., o svobodném přístupu k informacím. 

Povinný subjekt poskytl požadovanou informaci na základě odpovědi ze dne 15. 9. 2016 pouze částečně, a to jen v případě jedné ředitelky odboru Úřadu městské části Prahy 10. Zbytek informací neposkytl s odůvodněním, že podle testu proporcionality, který učinil, převažuje v uvedeném případě ochrana osobních údajů a soukromí nad právem na informace. 

Povinný subjekt připustil, že mu je znám judikát vyplývající z rozsudku Nejvyššího správního soudu č. j. 8 As 55/2012-62. Domnívá se však, že tento judikát nelze použít jako obecné pravidlo, tedy že na základě něho není možné dovodit, že by informace o platech zaměstnanců ve veřejné správě byly poskytnutelné podle zákona č. 106/1999 Sb., o svobodném přístupu k informacím. 

S tímto názorem povinného subjektu se nelze ztotožnit, a to z toho důvodu, že na obecné úrovni tento test proporcinality byl právě proveden v případě onoho zmíněného rozsudku č. j. 8 As 55/2012-62. Povinný subjekt nemůže nepřihlížet k závěrům Nejvyššího správního soudu, a to nejen k tomuto, ale i k předchozím rozsudkům (rozsudek rozšířeného senátu Nejvyššího správního soudu ze dne 30. 10. 2012, č. j. 1 As 142/2012-32, a dále na rozsudek ze dne 27. 5. 2011, č. j. 5 As 57/2010-79). V těchto rozhodnutích Nejvyšší správní soud opakovaně konstatoval, že § 8b InfZ zásadně zakazuje, aby byly odpírány informace o odměňování státních zaměstnanců. 

Vzhledem k výše uvedenému proto podávám podle § 16 zákona č. 106/1999 Sb., o svobodném přístupu k informacím, odvolání. 

Písemnosti prosím doručujte v elektronické podobě do datové schránky nebo e-mailu jakub.michalek@pirati.cz. Ke komunikaci tímto dále zmocňuji svého asistenta Jana Loužka (nar. 9. 7. 1986 v Písku; bytem Vondroušova 1198, Praha 17, korespondenční adresa Mariánské náměstí 2, Praha 1). Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
