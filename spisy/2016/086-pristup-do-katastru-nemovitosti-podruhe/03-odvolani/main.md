---
title:      Odvolání proti rozhodnutí o odepření žádosti o informace
author:
   name:    Mikuláš Ferjenčík
   phone:   +420 737 943 770
   ds:      i9avjnt
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    ZK Pha 86/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
sendby:     ds
style:      letter
---

Vážení,

dne 15. 4. jsem podle zákona č. 106/1999 Sb., o svobodném přístupu k informacím, resp. podle § 51 odst. 3 písm. c) zákona č. 131/2000 Sb., o hlavním městě Praze, požádal o poskytnutí vzdáleného přístupu do katastru nemovitostí podle § 4a odst. 2 písm. f) zákona o svobodném přístupu k informacím.

Ve své žádosti jsem uvedl důvody, proč bych dané informace měl obdržet. Povinný subjekt nicméně moji žádost zamítl, a to z toho důvodu, že se domnívá že přístup do celorepublikového katastru nemovitostí je v rozporu s rozsahem informací, které zastupitel potřebuje mít k dispozici pro výkon své funkce. 

Ve své žádosti jsem uvedl, že § 55 zákona č. 256/2013 Sb., o katastru nemovitostí, uvádí, že údaje katastru ve formě podle odstavců 3 a 4 se poskytují územním samosprávným celkům k výkonu jejich působnosti bezúplatně. Stejně jako hl. m. Praha může využívat bezúplatného přístupu k těmto informacím pouze k výkonu své působnosti, i já je hodlám využívat tímto způsobem. K této argumentaci však povinný subjekt vůbec nepřihlédl (jak uvádí v rozhodnutí větou „povinný subjekt neshledal, že by se změnily skutkové okolnosti dané věci“). 

Proto se domnívám, že mi povinný subjekt měl danou informaci poskytnout, a proto podávám podle § 16 zákona č. 106/1999 Sb., o svobodném přístupu k informacím, odvolání. Navrhuji, aby nadřízený správní orgán nařídil povinnému subjektu požadované informace poskytnout a rovněž judikoval, že požadované informace spadají do okruhu informací, na které má zastupitel hl. m. Prahy, resp. obce nárok pro výkon své funkce, a to i pokud se netýkají pouze obce, ale mají celorepublikový význam.

S pozdravem

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
...
