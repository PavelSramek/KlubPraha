---
title:      Ekopodnět
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 20/2016
your:
   role:    Jana Plamínková
sendby:     ds
style:      letter
---

Vážená paní radní,

nedávno jsem narazil na dvě věci, které mi přišly sympatické a napadlo mě, že by šly využít v rámci budov hl. m. Prahy či městských částí; jde o:

1) perlátory, viz http://byznys.lidovky.cz/byznys-zije-bublinky-pomahaji-setrit-vodu-fjh-/firmy-trhy.aspx?c=A140628_165903_firmy-trhy_sho, a
2) elektrické kompostéry, viz http://zajimej.se/elektricke-kompostery-kompletni-reseni-otazky-gastroodpadu/.

V prvním případě by nakoupením a instalováním perlátorů např. v budovách Magistrátu, úřadů městských částí, školách atd. mohlo dojít k vysoké úspoře vody, což považuji za velmi pozitivní. (V žádném případě nepropaguji konkrétního výrobce perlátorů.) V druhém případě by instalací elektrických kompostérů do jídelen škol a školek mohlo docházet k efektivnímu využití gastroodpadu a kompostéry by mohly být využívány i k výuce dětí o využití odpadu (a vzniklý kompost pak k hnojení např. školní zahrádky). Kompostéry zmiňované v článku jsou poměrně drahé, proto bych spíše doporučoval nabídnout je nejdříve několika málo školám/školkám, které o ně budou mít zájem, abychom zjistili, jestli je to dobrý nápad. Případně by šly nahradit běžnými vermikompostéry, které tak drahé nejsou.

Píšu vám jakožto radní pro životní prostředí se žádostí, abyste o výše uvedených nápadech popřemýšlela a případně některý z nich zkusila realizovat. Předem děkuji za odpověď na e-mail či do datové schránky.

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
