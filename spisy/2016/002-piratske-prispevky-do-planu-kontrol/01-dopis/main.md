---
title:      Seznam návrhů a připomínek klubu Pirátů k Plánu kontrol na rok 2016
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 2/2016
your:
   role:    Kontrolní orgán
   name:    
      -     Hlavní město Praha
      -     odbor kontrolních činností
   address:
      -     Mariánské náměstí 2/2
      -     110 01 Praha 1
   sign:    MHMP 2127889/2015
   note:
      -     k rukám Ing. Ireny Ondráčkové, ředitelky 
sendby:     ds
style:      letter
---

Vážená paní ředitelko,

jako předseda zastupitelského klubu Pirátů reaguji na Váš dopis, ve kterém jste požádala představitele hlavního města Prahy a Magistrátu hlavního města Prahy o zaslání požadavků na provedení veřejnosprávních finančních kontrol u příspěvkových organizací zřízených hl. m. Prahou, městských částí hl. m. Prahy a u příjemců veřejných finančních podpor z rozpočtu hl. m. Prahy. V souvislosti s touto žádostí Vám zasílám seznam podnětů pro Plán kontrol na rok 2016, který projednal dne 30. 11. 2015 Zastupitelský klub Pirátů.

1. Provést kontrolu dle § 113 odst. 2 zákona č. 131/2000 Sb. ohledně poskytování informací podle zákona č. 106/1999 Sb. a zveřejňování poskytnutých informací podle § 5 tohoto zákona (včetně odst. 3) na městské části Praha 1, dokládáme opakovaným nezákonným rozhodnutím o odepření informací. Provést mimořádně přezkoumání hospodaření podle § 38 odst. 4 zákona č. 131/2000 Sb. městské části Praha 1 a v rámci něho zkontrolovat vedení evidence majetku, neboť tato městská část nám neposkytla informace o hospodaření se svými byty a nebytovými prostory.
2. Provést kontrolu dle § 113 odst. 2 zákona č. 131/2000 Sb. poskytování informací o příjemcích veřejných prostředků podle § 8b zákona č. 106/1999 Sb. o svobodném přístupu k informacím, na Praze 10. Z dosavadní rozhodovací praxe městské části Praha 10 vyplývá, že nerespektuje toto ustanovení zákona a vykládá ho v rozporu s judikátem Nejvyššího správního soudu o povinnosti poskytovat informace.
3. Provést všeobecnou kontrolu dle § 113 odst. 2 zákona č. 131/2000 Sb. všech příspěvkových organizací (anebo při plánovaných kontrolách zohlednit) plnění povinností vyplývajících z vyhlášky č. 442/2006 Sb. o struktuře povinně zveřejňovaných informací a § 4 odst. 3, § 5 odst. 3 zákona č. 106/1999 Sb., zejména rozpočtu, nadřízeného správního orgánu, seznamu hlavních koncepčních dokumentů, účetních výkazů, formulářů, životních situací, výroční zprávy apod., o zveřejnění informací v otevřené a strojově čitelné podobě podle § 4b zákona č. 106/1999 Sb. 
4. Kontrola poskytování informací společností Pražská energetika holding a.s., Pražská teplárenská holding a.s. a Pražská plynárenská holding a.s. – navrhujeme schválit na Radě mimořádnou kontrolu vyplývající z postavení akcionáře v maximálním možném rozsahu anebo doporučit Radě hl. m. Prahy či zástupci hl. m. Prahy na valné hromadě schválení žádosti o kontrolu. Předmětné akciové společnosti odmítají poskytovat informace podle zákona č. 106/1999 Sb., ačkoliv jsou povinným subjektem podle § 2 tohoto zákona. 
5. Rozšířit následnou veřejnosprávní kontrolu na Praze 10 též na dílčí přezkoumání hospodaření a v rámci něho zkontrolovat nakládání s  hardware na městské části Praha 10, který poskytla společnost O2, resp. hospodárnost procesů a smluv s ním související. Máme podezření, že související smlouvy jsou uzavřeny nehospodárně.
6. Provést všobecnou tématickou a metodickou kontrolu všech městských částí (případně zohlednit v naplánovaných prováděných kontrolách) ohledně procesu příjímání podnětů na změnu územního plánu podle platné metodiky. Podle platné metodiky městské části přijímají podněty a návrhy na změnu územního plánu a podle § 46 odst. 3 ve spojení s § 55 odst. 2 zák. č. 183/2006 Sb., stavebního zákona, jsou povinny bezodkladně je postoupit orgánům hl. m. Prahy. Přitom máme podezření, že dochází k výraznému i několikaletému odkládání plnění této povinnosti a podněty se hromadí odložené na neurčito na městských částech.
7. Přidat do plánu následných veřejnosprávních kontrol podle § 9 odst. 1 zákona č. 320/2001 Sb. kontrolu příspěvkové organizace Zoologická zahrada Praha, přičemž konkrétní věci v této kontrole budou zaslány zvlášť v případě zařazení této kontroly do plánu.
8. V rámci kontroly grantů žádáme, aby bylo sledováno i naplnění rozpočtu uvedeného v přihlášce projektu tak, jak vyplývá z pravidel grantového programu, a aby příjemce grantu uvedl všechny další veřejné instituce, od nichž přijímá grant z veřejných prostředků, tj. aby odbor kontrolních činností měl k dispozici údaje od všech poskytovatelů grantu a předešlo se dvojímu vykazování.
9. Do kontroly sportovních grantů navrhuji přidat kontrolu Financování rozvoje fotbalu mládeže v Praze Pražského fotbalového svazu, a to vzhledem k tomu, že jde o jednoho z největších příjemců grantů v daném roce, celkem cca 50 mil. Kč a do kontroly vůbec není zařazen, a to dokonce i když v roce 2014 nedodal dokumentaci k provedení kontroly!

Žádáme také o poskytnutí metodiky toho, jak jsou vybírány granty ke kontrole, zda jde o výběr vytipovaný, kým je prováděn anebo o výběr náhodný. Žádáme o sdělení důvodu, ze kterého odbor sporu a volného času nedoložil dokumentaci ke kontrolám z roku 2014 označených v materiálu hvězdičkou (strana 14) a také opatření, která k tomu Rada přijala. Bývalá radní Hana Nováková prohlásila na zasedání č. 8 zastupitelstva hl. m. Prahy k mé interpelaci dne 18. 6. 2015 při rozpravě k tisku Z-3405 k návrhu na přidělení grantů v oblasti volného času dětí a mládeže na rok 2015, že „transparentnost je dána tím, že všechny tyto akce jsou velice tvrdě hlídány a kontrolovány“. Takový pocit z toho já nemám. Žádám Vás, abyste v případě potřeby postoupila tento podnět ředitelce MHMP nebo RHMP.

S pozdravem




---
signature:
  - Mgr. Bc. Jakub Michálek
  - předseda klubu Pirátů
  - zastupitel hl. m. Prahy
abbr:       jakub
...
