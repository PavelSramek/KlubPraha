---
title:      Podnět k vymáhání škody
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 66/2016
your:
   role:    JUDr. Ing. Miloslav Ludvík, MBA, předseda fin. výboru
   name:    Magistrát hlavního města Prahy
   address:
      -     Mariánské náměstí 2
      -     110 00 Praha 1
   ds:      48ia97h
sendby:     ds
style:      letter
---

Vážený pane předsedo,

dne 23. 3. jsem zaslal ředitelce Magistrátu hlavního města Prahy, JUDr. Martině Děvěrové, dotaz ohledně odpovědnosti za škodu ve výši 5 milionů Kč. V roce 2013 Úřad pro ochranu hospodářské soutěže udělil Hlavnímu městu Praze svým rozhodnutím č. j.: ÚOHS-S364/2011/VZ-4144/2012/ pokutu ve výši 5 milionů Kč za výběr Jednotného ekonomického systému. Tento dotaz jsem Vám zaslal i v kopii jako předsedovi Finančního výboru. 

Dne 21. 4. paní ředitelka odpověděla, že rozhodnutí o uhrazení Jednotného ekonomického systému vzešlo z usnesení Rady hlavního města Prahy ze dne 19. 3. 2010 č. 408. Následně tento krok pak schválilo Zastupitelstvo hl. m. Prahy svým usnesením č. 35/36 ze dne 25. 3. Byl tak navýšen rozpočet hlavního města tak, aby bylo možné pořídit Jednotný ekonomický systém. 

V odpovědi paní ředitelky je nicméně uvedeno, že kroky, které tehdejší Rada hlavního města učinila, byly podloženy několika dokumenty, jako např. vyjádřením advokátní kanceláře Havel & Holásek z dne 27. 5. 2010. Právní kancelář se vyjádřila, že je použití JŘBU za stanovených podmínek odůvodněno a je v souladu s právní úpravou. RHMP vycházela dále z vyjádření advokátní kanceláře Abbot Legal ze dne 1. 6. 2010, dle jejíhož stanoviska bylo hlavnímu městu Praze výslovně doporučeno zadat veřejnou zakázku formou JŘBU. Pokud tedy dvě právní kanceláře potvrdily, že daný krok je v souladu s právním řádem – proč potom muselo hlavní město Praha zaplatit pokutu ve výši pěti milionů Kč?

V souvislosti s stím se domnívám, že právní kanceláře, které zpracovávaly pro město podklady k onomu tisku R-1622, pochybily, neboť předložily dokumenty, které byly pro hlavní město Prahu nepoužitelné. Protože tím způsobily škodu, a to ve výši 5 000 000 Kč, žádám tímto Vás jako předsedu Finančního výboru Zastupitelstva hlavního města Prahy, aby Finanční výbor prověřil možnost vymáhání škody po jedné, nebo obou právních kancelářích, které tyto podklady Hlavnímu městě Praze poskytly.

Žádám o doručování zpráv do datové schránky na adresu 4memzkm.

---
signature: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
