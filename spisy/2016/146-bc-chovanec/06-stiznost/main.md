---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 146/2016
your:
   role:    Povinný subjekt
   name:    
      -     Západočeská univerzita v Plzni
   address:
      -     Univerzitní 2732/8
      -     30100 Plzeň-Jižní Předměstí
   date:    29.9.2016
sendby:     mail
style:      letter
---

Vážení,

dne 13. 7. 2016 jsem v souladu se zákonem č. 106/1999 Sb., o svobodném přístupu k informacím (dále jen „InfZ“), požádal jako fyzická osoba – zastupitel hl. m. Prahy za Českou pirátskou stranu – o poskytnutí následujících informací:

1. Příslušné znění studijního a zkušebního řádu, studijního plánu a jiných vnitřních předpisů povinného subjektu (univerzity i fakulty), které konkretizují studijní povinnosti, podle nichž dokončil bakalářské studium u povinného subjektu současný ministr vnitra České republiky Bc. Milan Chovanec (dále jen „ministr vnitra“), včetně případných tehdy platných vnitřních předpisů pro uznání předmětů absolvovaných v celoživotním vzdělávání,
2. doklad o absolvování, uznání či jiném splnění jednotlivých studijních povinností, které stanovily předpisy dle bodu 1, ministrem vnitra spolu s uvedením data splnění, způsobu splnění a osob zkoušejících, případně uvedení těchto údajů o uznané studijní povinnosti,
3. text bakalářské práce ministra vnitra, přičemž žádost v tomto bodě žádost výslovně specifikuji tak, že informaci žádám od knihovny (jako součásti povinného subjektu), kde je práce uchována, tak, aby mi mohla být poskytnuta v souladu se směrnicí o opakovaném užití informací veřejného sektoru (viz níže), a to pokud mi nemůže být text práce zaslán v elektronické podobě, dále žádám po povinném subjektu posudek oponenta této bakalářské práce a zápis o průběhu příslušné obhajoby a státní závěrečné zkoušky,
4. rozhodnutí a spisový materiál ve věci přezkumu studia ministra vnitra povinným subjektem (fakultou i univerzitou), resp. vedle toho také ve věci přezkumu ostatními orgány (policií, soudy apod.), a to pokud jsou povinnému subjektu známy. 

Povinný subjekt odmítl moji žádost o informace v bodě č. 2, kde jsem žádal o doklad o absolvování, uznání či jiném splnění jednotlivých studijních povinností, a dále v bodě č. 4, kde jsem žádal o rozhodnutí a spisový materiál ve věci přezkumu „rychlostudia“ ministra vnitra Bc. Milana Chovance (dále jen „ministr vnitra“). Protože jsem nesouhlasil se závěrem povinného subjektu, podal jsem proti jeho rozhodnutí dne 12. srpna 2016 odvolání. Ministerstvo školství, mládeže a tělovýchovy jako nadřízený správní orgán zrušilo svým rozhodnutím ze dne 12. září 2016, č. j. MSMT-27094/2016-5 původní rozhodnutí rektora a nařídilo nové projednání žádosti. Protože následně uplynula zákonná patnáctidenní lhůta, kterou stanovuje zákon č. 106/1999 Sb., o svobodném přístupu k informacím, a neobdržel jsem v uvedené lhůtě odpověď, podávám stížnost na vyřizování žádosti o informace v souladu s § 16a, odst. 1 písm. b) zákona č. 106/1999 Sb., o svobodném přístupu k informacím. Navrhuji, aby nadřízený správní orgán postupem podle § 16a, odst. 6 písm. c) usnesením věc převzal a informaci poskytl sám. 

Žádám o poskytnutí informací v elektronické podobě, kdykoliv je to možné. Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Žádám o doručování do datové schránky 4memzkm. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
