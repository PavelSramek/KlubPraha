---
title:      Žádost o informace a připomínka
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 145/2016
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2
      -     110 00 Praha 1
   note:
      -     k rukám JUDr. Martiny Děverové,
      -     ředitelky MHMP
sendby:     mail
style:      letter
---

Vážená paní ředitelko,

v souladu s § 51 odst. 3 písm. b) zákona č. 131/2000 Sb., o hlavním městě Praze, resp. podle zákona č. 106/1999 Sb., o svobodném přístupu k informacím, žádám jako fyzická osoba o poskytnutí následujících informací:

* Seznam všech pracovních pozic vedoucího oddělení a vyšších na Magistrátu hl. m. Prahy, které jsou nyní neobsazené po dobu 6 měsíců a déle, tj. není do nich jmenován zaměstnanec s definitivní platností, ale je tam např. jen pověřený zaměstnanec.

Dále bych Vám rád sdělil svou připomínku, že obsazení pozic vedoucích jednotlivých oddělení a ředitelů odborů či případně jiných řídících pozic, je pro řádné fungování Magistrátu hlavního města Prahy nezbytné. Proto Vás jako ředitelku úřadu vyzývám k urychlenému uskutečnění kroků, které by vedly k přijetí nových řídících zaměstnanců do dlouhodobě uvolněných pozic. 

Žádám o přímé poskytnutí informace, nikoliv jen odkaz na zveřejněný dokument. Ke komunikaci tímto dále zmocňuji svého asistenta Jana Loužka (nar. 9. 7. 1986 v Písku; bytem Vondroušova 1198, Praha 17). Písemnosti, které není možné doručit do datové schránky doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - zastupitel hl. m. Prahy
abbr:       jakub
...
