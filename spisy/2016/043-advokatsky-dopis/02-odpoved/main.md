---
title:      Požadavky JUDr. Miroslava Jansty ohledně medializace pronájmu Škodova paláce
author:
   name:    Jakub Michálek
   phone:   +420 608 213 119
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 43/2016
your:
   role:    
   name:    JUDr. Jan Vondráček, advokát
   address:
      -     Zbraslavské nám. 458
      -     156 00 Praha 5
   sign:    zn. 001-2016/49
   date:    16.2.2016
sendby:     ds
style:      letter
---

Vážený pane doktore,

nadepsaným dopisem jste se na mne obrátil ve věci medializace pronájmu Škodova paláce jménem svého klienta JUDr. Miroslava Jansty a žádáte mne o tam uvedené informace. V návaznosti na tuto žádost mi prosím písemně nejprve závazně sdělte, z jakého důvodu o tyto informace žádáte a jakým způsobem s nimi hodláte naložit. 

Zaujal mne také Váš výrok v dopise, že „tvrzení, že JUDr. Miroslav Jansta zodpovídal za cenu zakázky, která byla dvojnásobně předražená, je prokazatelně nepravdivé“. Vzhledem k tomu, že podle Vašeho výroku je tvrzení *prokazatelně* nepravdivé, Vás zdvořile žádám, abyste tuto nepravdivost obratem prokázal písemnými dokumenty. 

Dále Vás žádám, abyste veškerou další korespondenci v této věci směřoval na adresu sídla Klubu Pirátů v Zastupitelstvu hl. m. Prahy, Mariánské nám. 2, Praha 1, neboť jde zjevně o záležitost související s funkcí zastupitele. Vzhledem k mému velkému vytížení je k další korespondenci a komunikaci s Vámi zmocněn asistent klubu Bc. Jan Loužek. 

S pozdravem

---
signature:
  - Mgr. Bc. Jakub Michálek
  - předseda klubu Pirátů 
  - v Zastupitelstvu hl. m. Prahy
...
