---
prijemce: 
  role:     Povinný subjekt
  nazev:    Institut plánování a rozvoje
  ulice:    Vyšehradská 57
  PSC:      128 00
  mesto:    Praha 2
  DS:       
styl:       pirati-klub
vase:
  znacka:   Č. j. IPR 00188/2015
  den:      2.2.2015
nase:
  znacka:   ZK Pha 1/2015
  misto:    Praha

vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

v žádosti o informace, odeslané dne 7. 1. 2015, jsem žádal poskytnutí dokumentu „Fiskální analýza Hlavního města Prahy“, kterou vyhotovil Institut plánování a rozvoje hlavního města Prahy (dále jen „IPR“) v období měsíců říjen a listopad roku 2014.  

Odpověď povinného subjektu na žádost ze dne 2. 2. 2015 sice obsahovala dokument s názvem „Fiskální analýza“, nicméně tento dokument je zcela určitě zbaven podstatných částí původního dokumentu, který IPR předal Magistrátu hl. m. Prahy. Konkrétně chybí analýza rozpočtového výhledu hl. m. Prahy. To je patrné minimálně z poskytnutého dokumentu, kde je kapitola „Benchmarkové srovnání s referenčními městy“ (resp. s vývojem jejich rozpočtů), přitom ale analýza rozpočtu hl. m. Prahy zde chybí, což je proti smyslu této kapitoly (nejde pak o srovnání Prahy s referenčními městy, ale o pouhé srovnání referenčních měst mezi sebou). O tom, že v původním dokumentu tato kapitola byla, vím i z mnoha interních zdrojů na IPR.

V žádosti jsem žádal o poskytnutí dokumentu, který IPR vytvořil, a měl jsem na mysli původní, kompletní verzi dokumentu. Pokud měl povinný subjekt pochybnosti o tom, o jakou verzi jsem žádal, měl postupovat podle § 14 odst. 5 písm. b) zákona č. 106/1999 Sb., o svobodném přístupu k informacím, ve znění pozdějších předpisů (dále jen „InfZ“), nebo mi poskytnout všechny verze dokumentu.  

Konstatuji, že povinný subjekt mi poskytl informace pouze částečně, aniž bylo o zbytku žádosti vydáno rozhodnutí o odmítnutí, a proto podávám stížnost na postup při vyřizování žádosti o informace podle § 16a odst. 1 písm. c) InfZ.

Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného správního orgánu.

Prosím o poskytnutí informací prostřednictvím datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
