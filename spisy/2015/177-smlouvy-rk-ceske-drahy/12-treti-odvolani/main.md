---
title:      Odvolání proti odmítnutí žádosti o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 177/2015
your:
   role:    Povinný subjekt
   name:    
      -     České dráhy, a.s.
   address:
      -     Nábřeží Ludvíka Svobody 1222
      -     110 15 Praha 1
sendby:     ds
style:      letter
---

Dne 9. 10. 2015 jsem podal prostřednictvím e-mailu s zaručeným elektronickým podpisem odeslal žádost o informace v souladu se zákonem č. 106/1999 Sb., o svobodném přístupu k informacím (dále jen „InfZ“), ve znění pozdějších předpisů. Požadoval jsem od Českých drah a.s. jako od povinného subjektu následující informace:

1. Informace, zda mezi Vámi a JUDr. Radmilou Kleslovou, narozenou dne 25. 8. 1963, bytem Gutova 3317/15, Strašnice, 100 00 Praha 10 je uzavřena nějaká smlouva, popřípadě zda taková smlouva byla uzavřena v časovém období od 1. 1. 2010 až do současnosti.

2. Informace o tom, jaké plnění z těchto smluv vyplývá.

3. Znění výše zmíněných smluv.

Od povinného subjektu jsem obdržel dne 26. 10. rozhodnutí (datované k 14. 10.), ve kterém mi byly požadované informace částečně zamítnuty. S rozhodnutím povinného subjektu jsem se neztotožnil, a proto jsem dne 4. 11. 2015 podal odvolání. Uvedl jsem, že 1) v uvedeném vztahu vystupuje JUDr. Radmila Kleslová jako podnikatelka-právnička, tudíž je nesmyslné se odvolávat na ochranu jejích osobních údajů a soukromí, a 2) i kdyby bylo potřeba chránit některé osobní údaje (což není), povinný subjekt měl postupovat podle § 12 InfZ a vyloučit ty údaje, které jsou předmětem ochrany osobních údajů, a ve zbytku žádosti mi měl informace poskytnout (je nesmyslné tvrzení, že všechny požadované informace jsou osobním údajem). 

Na základě mého odvolání nadřazený správní orgán (ředitel společnosti) napadené rozhodnutí zrušil a vrátil věc k novému projednání. Povinný subjekt následně vydal dne 7. 12. 2015 rozhodnutí, které jsem obdržel dne 2. 1. 2016, a ve kterém informace opětovně částečně odmítl. Povinný subjekt se opět odvolává na ochranu osobních údajů a nově také na to, že v části požadovaných informací se jedná o vnitřní pokyny a ochranu advokátního tajemství. S tímto závěrem povinného subjektu jsem nesouhlasil, a proto jsem dne 6. 1. 2016 podal odvolání. Nadřízený správní orgán následně rozhodnutí povinného subjektu dne 14. 1. 2016 zrušil a nařídil nové projednání žádosti. Dne 8. 2. poté povinný subjekt rozhodl znovu, a informaci opět odmítl. Povinný subjekt uvedl názor dvou zákonodárců, JUDr. Václava Bártíka a JUDr. Evy Janečkové, kteří tvrdí, že osobním údajem může být „informace jakákoliv, týkající se určeného, nebo určitelného subjektu údajů.“ 

V oblasti ochrany osobních údajů musím i nadále odkázat na své předchozí odvolání ze dne 4. 11. 2015. Opakuji, že Ústavní soud již v roce 2004 v nálezu Pl.ÚS 38/02 uvedl, že údaje o podnikatelské činnosti fyzických osob nespadají pod režim zákona o ochraně osobních údajů. Navíc úvaha povinného subjektu o absolutní přednosti práva na ochranu osobnosti nad právem na informace je mylná, jak je zřejmé ze znění Listiny základních práv a svobod, InfZ, zákona o ochraně osobních údajů i z četné judikatury Ústavního soudu, případně Nejvyššího správního soudu.

Z výše uvedených důvodů podávám proti rozhodnutí odvolání v souladu § 16 InfZ. Požaduji, aby nadřízený správní orgán napadené rozhodnutí zrušil a nařídil povinnému subjektu mi požadované informace poskytnout, popř. mi je sám poskytl.

Prosím o poskytnutí informace v elektronické podobě e-mailem. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
signature: 
  - Adam Zábranský
  - nar. 28. 12. 1993
  - bytem Zbynická 6, Praha 16
  - zastupitelstvo hl. m. Prahy
abbr:       adam
...
