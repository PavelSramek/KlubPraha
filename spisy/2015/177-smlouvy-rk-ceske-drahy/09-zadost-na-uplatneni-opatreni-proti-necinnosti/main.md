---
title:      Žádost o uplatnění opatření proti nečinnosti
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 177/2015
your:
   role:    Nadřízený správní orgán
   name:    
      -     České dráhy a.s.
   note:
      -     k rukám Pavla Krtka, M.Sc, předsedy představenstva
   address:
      -     Nábřeží Ludvíka Svobody 1222
      -     110 15 Praha 1
sendby:     ds
style:      letter
---

Vážený pane řediteli,

Dne 9. 10. 2015 jsem podal prostřednictvím e-mailu s zaručeným elektronickým podpisem odeslal žádost o informace v souladu se zákonem č. 106/1999 Sb., o svobodném přístupu k informacím (dále jen „InfZ“), ve znění pozdějších předpisů. Požadoval jsem od Českých drah a.s. jako od povinného subjektu následující informace:

1. Informace, zda mezi Vámi a JUDr. Radmilou Kleslovou, narozenou dne 25. 8. 1963, bytem Gutova 3317/15, Strašnice, 100 00 Praha 10 je uzavřena nějaká smlouva, popřípadě zda taková smlouva byla uzavřena v časovém období od 1. 1. 2010 až do současnosti.

2. Informace o tom, jaké plnění z těchto smluv vyplývá.

3. Znění výše zmíněných smluv.

Od povinného subjektu jsem obdržel dne 26. 10. rozhodnutí (datované k 14. 10.), ve kterém mi byly požadované informace částečně zamítnuty. S rozhodnutím povinného subjektu jsem se neztotožnil, a proto jsem dne 4. 11. 2015 podal odvolání. Na základě mého odvolání nadřízený správní orgán (ředitel společnosti) napadené rozhodnutí zrušil a vrátil věc k novému projednání. Povinný subjekt následně vydal dne 7. 12. 2015 rozhodnutí, které jsem obdržel dne 2. 1. 2016, a ve kterém informace opětovně částečně odmítl. Povinný subjekt se opět odvolává na ochranu osobních údajů a nově také na to, že v části požadovaných informací se jedná o vnitřní pokyny a ochranu advokátního tajemství. Protože jsem s rozhodnutím povinného subjektu nesouhlasil, podal jsem dne 6. 1. 2016 odvolání. Nadřazený správní orgán, kterým je ředitel společnosti, v případě tohoto odvolání rozhodnutí podle odst. 3. § 16 zákona č. 106/1999 Sb,. o svobodném přístupu k ifnormacím, nevydal rozhodnutí. Na základě toho jsem nucen se domnívat, že je nadřízený správní orgán nečinný. Proto žádám podle § 80 zákona č. 500/2004 Sb., Správního řádu, o uplatnění opatření proti nečinnosti. 

Žádám o komunikaci prostřednictvím datové schránky. Dokumenty poskytněte v elektronické strojově čitelné a upravitelné podobě, kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature: 
  - Adam Zábranský
  - nar. 28. 12. 1993
  - bytem Zbynická 6, Praha 16
  - zastupitelstvo hl. m. Prahy
abbr:       adam
...
