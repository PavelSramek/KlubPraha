---
title:      Podnět podle zákona č. 85/1990 Sb,. petičního zákona.
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 99/2015
your:
   role:    
   name:    Ministerstvo financí České republiky
   address:
      -     Letenská 15
      -     118 00 Praha 1
   ds:      xzeaauv
sendby:     ds
style:      letter
---

Vážení,

náš předchozí podnět č. j. MF-17273/2016/2909-2, aby Ministerstvo zajistilo dodržování zákona č. 106/1999 Sb., o svobodném přístupu k informacím (dále jen „InfZ“), jste zamítli svým přípisem PID MFCR6XHEGN ze dne 24. května 2016 s tím, že Ministerstvo není povinným subjektem a že nápravu mají zajistit příslušná představenstva jednotlivých společností. Tento argument je irelevantní, neboť právě tato představenstva již léta úmyslně ignorují zákon o svobodném přístupu k informacím, a to přes pravomocná rozhodnutí nezávislých soudů. Např. přestavenstvo akciové společnosti ČEZ dosud nazajistilo dodržování zákona o svobodném přístupu k informacím. Jmenovitě společnost nezveřejňuje informace dle § 5 InfZ, nezahrnuje výroční zprávu o poskytování informací dle § 18 odst. 2 do zprávy dle zákona o účetnictví schvalované valnou hromadou a v poslední řadě ani neposkytuje informace na žádost dle § 14 InfZ. Je tedy nesmyslné odkazovat žádosti o nápravu na tyto společnosti.

Ministerstvo financí je dle § 24 zákona č. 2/1969 Sb,. kompetenčního zákona, povinno dbát na dodržování zákonnosti v oblasti své působnosti a uplatnit příslušné právní prostředky. V tomto případě tak ministerstvo nečiní, a proto se domáhám nápravy. Ministr je oprávněn dle § 28 odst. 2 zákona č. 219/2000 Sb., o majetku České republiky, oprávněn ukládat pokyny zaměstnanci, který vykonává práva České republiky – Ministerstva financí jakožto akcionáře na valné hromadě. Nepochybně tedy má právní nástroje, aby bylo zajištěno dodržování zákonnosti v oblasti jeho působnosti, do které patří i zřizování a ovládání akciových společností.

Navrhuji, aby Ministr financí uložil příslušnému zaměstnanci vykonávajícímu práva na valné hromadě, aby zajistil dodržování povinností podle zákona č. 106/1999 Sb. všemi dostupnými právními prostředky, zejména neschválením výroční zprávy, která postrádá část podle § 18 odst. 2 InfZ, uplatněním práva akcionáře na vysvětlení dle § 357 zákona č. 90/2012 Sb., o obchodních korporacích, zařazením věci na jednání valné hromady dle § 366 ZOK, akcionářskou žalobou proti členům představenstva, kteří porušováním zákona způsobili společnosti škodu (např. náklady na prohrané soudní spory dle InfZ) a samozřejmě také změnou obsazení dozorčí rady, aby dozorčí rada byla složena z takových osob, které zajistí dodržování zákona.

Vzhledem k tomu, že rozhodnutí ignorovat Zákon o svobodném přístupu k informacím ze strany Ministerstva financí je čistě politickým úkonem, žádám, aby se touto žádostí zabýval pan ministr osobně, nikoliv jeho náměstek či jiný úředník. 

Žádám o doručování v elektronické podobě do datové schránky na adresu 4memzkm. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17, tel. 608 213 119). Předem děkuji za Vaši vstřícnost. 


S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - předseda klubu Pirátů 
  - v Zastupitelstvu hl. m. Prahy
abbr:       jakub
...
