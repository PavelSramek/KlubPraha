---
title:      Odvolání proti rozhodnutí o odepření poskytnutí informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 216/2015
your:
   role:    Povinný subjekt
   name:    
      -     Městská část Praha 10
   address:
      -     Vršovická 68,
      -     101 38 Praha 10
sendby:     ds
style:      letter
---

Vážení, 

dne 28. 10. jsem požádal Městskou část Praha 10 o následující informace: 

Poskytnutí celkové výše finančních prostředků, které povinný subjekt poskytl osobám, které v uplynulých 3 letech zastávaly následující funkce: starosta, tajemník, vedoucí odboru úřadu městské části Praha 10. Informaci uveďte za každou z těchto osob zvlášť. U každé osoby uveďte základní osobní údaje uvedené v § 8b zákona č. 106/1999 Sb. 

Povinný subjekt vydal dne 9. 11. rozhodnutí, ve kterém byla část mé žádosti z 28. 10. zamítnuta. Povinný subjekt se ve svém rozhodnutí odkazuje na § 8a zákona č. 106/1999 Sb., o svobodném přístupu k informacím, tedy že se jedná o osobní údaje:

„Informace týkající se osobnosti, projevů osobní povahy, soukromí fyzické osoby a osobní údaje povinný subjekt poskytne jen v souladu s právními předpisy, upravujícími jejich ochranu.“

Povinný subjekt připustil, že mu je znám judikát vyplývající z rozsudku Nejvyššího správního soudu č. j. 8 As 55/2012-62, domnívá se však, že tento judikát nelze použít jako obecné pravidlo, tedy že na základě něho není možné dovodit, že by informace o platech zaměstnanců ve veřejné správě byly veřejně dostupné. Domnívá se, že by uplatnění tohoto judikátu jako obecného pravidla znemožnilo uskutečnění testu proporcinality v případě, kdy dochází ke kolizi dvou práv (práva na ochranu soukromí a práva na svobodný přístup k informacím). Žadatel zde navíc připomíná, že si žádal o poskytnutí finančních prostředků vrcholných úředníků městské části, nikoliv řadových zaměstnanců.

S tímto názorem povinného subjektu se nelze ztotožnit, a to z toho důvodu, že na obecné úrovni tento test proporcinality byl právě proveden v případě onoho zmíněného rozsudku č. j. 8 As 55/2012-62. Povinný subjekt nemůže nepřihlížet k závěrům Nejvyššího správního soudu, a to nejen k tomuto, ale i k předchozím rozsudkům (rozsudek rozšířeného senátu Nejvyššího správního soudu ze dne 30. 10. 2012, č. j. 1 As 142/2012-32, a dále na rozsudek ze dne 27. 5. 2011, č. j. 5 As 57/2010-79). V těchto rozhodnutích Nejvyšší správní soud opakovaně konstatoval, že § 8b InfZ zásadně zakazuje, aby byly odpírány informace o odměňování státních zaměstnanců. Proto podávám podle § 16 zákona č. 106/1999 Sb., o svobodném přístupu k informacím, odvolání. 

Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
