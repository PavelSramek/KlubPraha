---
prijemce: 
  role:     Povinný subjekt
  nazev:    Hlavní město Praha
  dovetek:  JUDr. Martina Děvěrová
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 12/2015
  misto:    Praha
vec:        Interpelace Jakuba Michálka ve věci poskytování informací
vyrizuje:   
  jmeno:    Mgr. Bc. Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážená paní ředitelko,

jako zastupitel za klub České pirátské strany jsem slíbil během posledního zasedání zastupitelstva dodat svoji interpelaci na Vás v písemné podobě. Týká se oblasti poskytování informací, kterou dlouhodobě vnímám ze stasny Magistrátu hlavního města Prahy jako nešťastnou. Máme tady právo na informace, ústavně zaručené právo, včetně práva znát například odměny úředníků atd. podle posledního judikátu Nejvyššího správního soudu. Naproti tomu tady máme celou řadu probíhajících sporů. V tabulce sporů, kterou jsem si od MHMP vyžádal, je uvedeno dvanáct soudních sporů, které Magistrát HMP vede s žadateli o informace.  To jsou samozřejmě soudní spory, které rozhodně nejsou zadarmo, a platíme je z toho  rozpočtu, kde potom nejsou peníze na mnohem potřebnější věci. Najímáme si tedy advokátní kanceláře a v tomto případě například Advokátní kancelář Kříž a partneři, s.r.o., apod., které  stojí velké množství peněz.
 
Vedle toho Magistrát má velice špatnou historii poskytování informací. Například v příloze  jsou tři usnesení Obvodního soudu pro Prahu 1, který rozhodl k vynucení povinnosti  povinného Magistrátu HMP, stavebního odboru, podle § 16a odst. 6 písm. b) InfZ atd. o uložení pokuty povinnému, tzn. hlavnímu městu Praze, ve výši 50 tisíc korun. A to je tady opakovaně. Tři pokuty pravomocné. Zajímalo by mě, kdo ty pokuty potom platí, jestli to platí úředníci ze svého, anebo jestli to platíme z rozpočtu. 


Mé otázky jsou následující: 

1. Bude úřad poskytovat informace podle § 8b informačního zákona včetně odměn, a to jak sám jako povinný subjekt, tak v rámci posuzování žádostí, respektive odvolání od městských částí?

2. Kdo dal pokyn k tomu, aby soudní řízení uvedené v příloze pokračovala, resp. kdo rozhodl o tom, že v dané věci nebude žadatel uspokojen?

3. Kdo nese odpovědnost za již vzniklé náklady (zejména náklady soudního řízení a uložené pokuty)?

4. Proč Magistrát nereagoval na připomínky pana Jana Lukeše ke zveřejňování informací (viz problémy zveřejňování informací níže a v samostatném podání)? 

5. Budou vydána nová opravná rozhodnutí podle § 62 odst. 1 zákona č. 150/2002 Sb., soudního řádu správního, ve znění pozdějších předpisů, kterými by žadatelé byli uspokojeni a město by se vyhnulo zvýšeným nákladům?

6. Nebude-li zjednána náprava vydáním rozhodnutí podle předchozího bodu, kdo je příkazcem operace? a zda po něm bude vymáhána regresní úhrada podle zákona č. 82/1998 Sb., respektive obecných předpisů a odpovědnosti za škodu způsobenou hlavnímu městu Praze. 

Vážená paní ředitelko, vzal jsem na vědomí informaci poskytnutou z druhé strany 
ředitelkou odboru kontrolních činností Ing. Ondráčkovou, která předestírá problém
tzv. „kverulantství“ (bezdůvodného žádání o informace, které ztěžuje činnost
orgánů veřejné správy) z druhé strany. Nicméně nejsem si jist, zda byl právě
tento důvod uveden v rozhodnutí o odmítnutí žádosti, a tedy zda rozhodnutí obstojí
v soudním přezkumu. Jde mi zejména o to, aby hlavnímu městu Praze nevznikaly do
budoucna zbytečné náklady, aby byla stanovena jasná odpovědnost a aby hlavní 
město Praha veřejně deklarovalo, že bude (až na výjimky velmi úzce definované 
judikaturou) poskytovat informace o poskytování veřejných prostředků (zejm. odměnách).

Další věc jsem předal písemně na kontrolním výboru a prosím o nápravu samostatnou cestou. Podíval jsem se na webové stránky a zveřejňování informací rozhodně neprobíhá v souladu se zákonem č. 106/1999 Sb., o právu na informace. To jsem doručil písemně, mělo by to být předáno cestou kontrolního výboru a byl bych rád, aby byla zjednána náprava,  protože podle mého názoru je naprosto neakceptovatelné, že v současné době není  dohledatelný na webových stránkách Magistrátu platný upravený rozpočet hl. města Prahy.

S úctou 


---
podpis: 
  - Mgr. Bc. Jakub Michálek
  - zastupitel hl. m. Prahy
...
