---
title:      Žádost o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 242/2015
your:
   role:    povinný subjekt
   name:
      -     Magistrát hlavního města Prahy
      -     k rukám vedoucího bytového oddělení
   address:
      -     Mariánské náměstí 2
      -     Praha 1, 110 00
sendby:     ds
style:      letter
---

Vážený pane vedoucí,

přečetl jsem si Pravidla pro pronájem bytů MHMP a v souvislosti s nimi mě napadlo několik otázek. 

V souladu s § 51 odst. 3 písm. c) zákona č. 131/2000 Sb., o hlavním městě Praze, a v souladu se zákonem č. 106/1999 Sb., o svobodném přístupu k informacím (dále jen „InfZ“), vás tedy žádám o poskytnutí následujících informací:

1. struktura bytového fondu hl. m. Prahy, tedy: kolik bytů hl. m. Praha vlastní, kolik jich je prázdných, kolik z nich je pronajímáno za komerční ceny, kolik z nich je pronajímáno příslušníkům vybraných profesí, důchodcům, lidem v sociální tísni, právnickým osobám atd. (tuto strukturu prosím do co největší podrobnosti, kterou Magistrát eviduje),
2. kolik z těchto bytů je plánováno prodat,
3. na základě jakých podkladů je stanovována výše nájemného v případech, kdy tuto výši schvaluje RHMP (viz např. oddíl III. nebo IV. Pravidel),
4. zda existuje pořadník žádostí o pronájem bytu, který je odbavován podle data podání žádosti, a pokud ano, tak kolik je v tomto pořádníku v současné době žadatelů (nejlépe opět specifikovat dle jednotlivých druhů nájmů - důchodci, osoby se zdravotním postižením atd.),
5. zda pro přidělování bytů příslušníkům vybraných profesí existují nějaká další pravidla než ta uvedená v Pravidlech, která by například zohledňovala finanční situaci žadatelů (aby bylo zaručeno, že byty dostanou opravdu ti potřební),
6. jaký je smysl pronájmů bytů právnickým osobám, když tak akorát přibývá MHMP práce s hlídáním, aby byly dané byty pronajímány v souladu s jejich účelem,
7. proč není sjednocena výše nájmu v domě s chráněnými byty Libuš (54,49 Kč) s výší nájmu jiných bytů pro seniory (60 Kč),
8. kolik bytů je pronajímaných za ceny nižší než ceny uvedené v Pravidlech (tedy 54,49 Kč, resp. 60 Kč za měsíc) a proč tomu tak je,
9. na koho všechno se vztahuje sleva nájemcům bytů dle usnesení Rady hl. m. Prahy č. 1065 ze dne 17.7.2012, proč je tato sleva stále poskytována (resp. jaké jsou k tomu racionální důvody) a o jak velkou slevu se v současnosti jedná.

Uvědomuji si, že se jedná o rozsáhlou žádost, a doufám, že vás příliš nezatíží. V případě nejasností mě neváhejte kontaktovat např. na e-mail či telefonní číslo.

Prosím o poskytnutí informace do mé datové schránky či na e-mailovou adresu. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
  - zastupitel hl. m. Prahy
abbr:       adam
...
