---
title:      Žádost o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 208/2015
your:
   role:    povinný subjekt
   name:
      -     Dopravní podnik hl. m. Prahy, a.s.
   address:
      -     Sokolovská 217/42
      -     Praha 9, 190 22
sendby:     ds
style:      letter
---

Vážení 

v souladu s § 51 odst. 3 písm. c) zákona č. 131/2000 Sb., o hlavním městě Praze (dále jen „zákon o HMP“), a v souladu se zákonem č. 106/1999 Sb., o svobodném přístupu k informacím (dále jen „InfZ“), vás žádám o poskytnutí názvů zpráv z interních auditů Dopravního podniku hl. m. Prahy od roku 2010 spolu s uvedením měsíce a roku jejich vzniku (např. „Analýza nákladů odboru Marketing a komunikace - říjen 2015“ či „Analýza nákladů odboru Marketing a komunikace - “ - listopad 2015).

V mé předchozí žádosti z listopadu 2015 jsem požadoval poskytnutí obsahu těchto zpráv, v čemž mi ze strany Dopravního podniku nebylo vyhověno pro jejich interní povahu. Proto nyní žádám alespoň o názvy těchto zpráv.

Odpověď očekávám v zákonné lhůtě 15 dnů (viz InfZ). Vzhledem k tomu, že v reakci na mou stížnost na vyřizování předchozí žádosti Dopravní podnik uvádí, že na vyřízení žádosti zastupitele dle zákona o hlavním městě Praze má 30 dní, považuji za nutné zde tento chybný právní názor vyvrátit. Dle rozsudku Nejvyššího správního soudu ze dne 19. 2. 2013, č. j. 8 Aps 5/2012-47 (bod 18) vzhledem k tomu, že zákon o obcích (platí stejně u zákona o HMP) neobsahuje procesní úpravu poskytování informací, je potřeba informace poskytovat podle procesní úpravy obsažené v InfZ. To znamená, že se v procesních záležitostech použije InfZ subsidiárně. Následkem je např. to, že proti rozhodnutí o odmítnutí žádosti o informace podle zákona o HMP se zastupitel může odvolat. 

Ačkoliv v zákoně o obcích i v zákoně o krajích je lhůta na poskytnutí informací stanovena na 30 dnů, neznamená to, že by tyto lhůty byly analogicky aplikovatelné na zákon o HMP. Přednost před použitím ustanovení z obdobných zákonů má samozřejmě subsidiární použití InfZ v procesních záležitostech vyřizování žádosti o informace podle rozsudku NSS. Vzhledem k tomu, že lhůta na poskytnutí informací je procesní záležitostí, má Dopravní podnik na vyřízení žádosti zastupitele 15 dní, ne 30 dní.

Prosím o poskytnutí informace do mé datové schránky či na e-mailovou adresu. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
  - zastupitel hl. m. Prahy
abbr:       adam
...
