Vážený pane Zábranský,
 
dovolte mi tímto reagovat na Vaši žádost ze dne 7. 10. 2015, kterou jste s odkazem na zákon č. 106/1999 Sb., o svobodném přístupu k informacím, v platném znění, žádal o poskytnutí informací ohledně existence smluvního vztahu s JUDr. Radmilou Kleslovou.
 
ČEPS, a.s., pochopitelně zaznamenala diskusi ve veřejném prostoru, která se dané problematiky týká a s níž Vaše žádost nepochybně souvisí, a ráda Vám poskytne požadované informace. V této souvislosti uvádíme, že ČEPS, a. s., je transparentní společností, která přistupuje k otázce poskytování informací velice zodpovědně. Jak se můžete přesvědčit na našich webových stránkách na adrese www.ceps.cz, veřejnosti jsou mnohé informace dostupné již přímo zde, další dokumenty jsou pak v souladu se zákonem dostupné ve sbírce listin obchodního rejstříku vedeného Městským soudem v Praze pod sp. zn. B 5597.
 
Co se týče Vaší žádosti, po důkladném prověření Vás můžeme ujistit, že ČEPS, a.s., v tuto chvíli není v žádném smluvním vztahu s JUDr. Radmilou Kleslovou a že žádný takový smluvní vztah mezi těmito subjekty neexistoval ani nikdy v minulosti.
 
Toto kladné vyřízení Vaší žádosti prosím vnímejte jako projev již výše zmíněné všeobecné otevřenosti společnosti ČEPS, která se tímto však jakkoliv nechce vyjadřovat k otázce aplikovatelnosti předmětného zákona na ČEPS, a.s.
 
S pozdravem
 
Mgr. Barbora Peterová
tisková mluvčí