---
prijemce: 
  role:     Nadřízený správní orgán
  nazev:    Ministerstvo vnitra
  ulice:    Nad štolou 936/3
  PSC:      17000
  mesto:    Praha 7
  DS:       6bnaawp
styl:       pirati-klub
vase:
  znacka:  
  den:      
nase:
  znacka:   ZK Pha 107/2015
  misto:    Praha

vec:        Žádost o uplatnění opatření proti nečinnosti
vyrizuje:   
   jmeno:   Jakub Michálek
   telefon: +420 775 978 550
   ds:      4memzkm
   mail:    jakub.michalek@praha.eu
---

Vážení,

podle § 80 odst. 3 zákona č. 500/2004 Sb., správního řádu, ve znění pozdějších předpisů (dále jen „SpŘ“) podávám **žádost o uplatnění opatření proti nečinnosti**. Povinný subjekt, Institut plánování a rozvoje, je nečinný při vyřizování stížnosti na postup při vyřizování žádosti o informace. Dle § 51 odst. 3 zákona č. 131/2000 Sb., o hlavním městě Praze (dále jen „zákon o HMP“) jsem dne 13. 8. 2015 žádal o:

1. seznam všech zaměstnanců povinného subjektu, kteří se podíleli na přípravě tisku č. R-18847 schváleného Radou hl. m. Prahy na jednání dne 11. 8. 2015, byť jen na nekteré jeho části, a jejich kvalifikaci v oblasti územního plánování nebo právu,

2. dokumentaci k přípravě tisku č. R-18847 schváleného Radou hl. m. Prahy na jednání dne 11. 8. 2015, kterou se rozumí uvedení totožnosti osoby, která zahájila přípravu onoho tisku vytvořením předmětných souborů, a to zvlášť u každého souboru, který je částí tisku, totožnosti všech osob (zaměstnanců města, příspěvkových organizací, externích dodavatelů, zastupitelů apod.), které do tohoto tisku nebo jeho jakékoliv části vkládaly nebo k němu uplatnily své připomínky anebo jim byl v průběhu přípravy zaslán, a to včetně doložení každé e-mailové zprávy, zápisu z jednání nebo jiného dokumentu, který informaci zachycuje, a včetně jednotlivých verzí připravovaného tisku nebo jeho částí (včetně metadat souborů), který má povinný subjekt v okamžiku doručení této žádosti ve své moci.

Povinný subjekt na tuto žádost sice dne 28.8. 2015 odpověděl, nicméně uvedl, že požadovanou informaci již nemá: „E.mailová komunikace v dané věci včetně komentáře již není na IPR Praha k dispozici“. Povinný subjekt nevydal rozhodnutí o odmítnutí žádosti, jak v tomto případě vyžaduje § 15 odst. 1 zákona č. 106/1999 Sb., o svobodném přístupu k informacím (dále jen „InfZ“), a proto jsem dne 3. 9. 2015 podal stížnost. V této stížnosti jsem uplatnil námitku podjatosti, neboť orgánu, který je Institutu plánování a rozvoje nadřízen (Hlavní město Praha) jsem se v tentýž čas dožadoval stejných informací. Nadřízený orgán by nemohl rozhodnout nestranně, a proto jsem žádal Ministerstvo vnitra ČR jako orgán nadřízený Hlavnímu městu Praze v této části přenesené působnosti, aby určil za subjekt, který by vyřídil mojí stížnost, Středočeský kraj. 

Bohužel jsem ve lhůtě, kterou uvádí § 16a odst. 5 InfZ, neobdržel od nadřízeného orgánu odpověď. Musím proto konstatovat, že je povinný subjekt nečinný. 

V souladu s § 80 odst. 4 písm. a) SpŘ proto navrhuji, aby nadřízený správní orgán **přikázal** nečinnému správnímu orgánu, aby do 5 dnů předložil stížnost se spisovým materiálem nadřízenému orgánu dle § 16 odst. 2 InfZ. Dále jako přílohu k této žádosti přikládám veškeré dokumenty (moji žádost, odpověď na ni a stížnost).

Prosím o doručování prostřednictvím datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
  - nar. 6. 2. 1989, 
  - trvale bytem Zenklova 193, Praha 8
...
