---
title:      Žádost o uplatnění opatření proti nečinnosti
author:
   name:    Mikuláš Ferjenčík
   phone:   +420 737 943 770
   ds:      i9avjnt
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    ZK Pha 131/2015
your:
   role:    Nadřízený správní orgán
   name:    
      -     Ministerstvo pro místní rozvoj
   address:
      -     Staroměstské náměstí 6
      -     110 15 Praha 1
   note:
      -     K rukám Ing. Karly Šlechtové
sendby:     ds
style:      letter
---

Vážená paní ministryně,

dne 16. 10. 2015 jsem žádal v souladu s § 51 odst. 3 písm. c) zákona č. 131/2000 Sb., o hlavním městě Praze, resp. zákonem č. 106/1999 Sb., o svobodném přístupu k informacím (dále jen „InfZ“) o: 1. Odpověď na otázku, zda existují nějaké informace, které jsou uchovávány pouze v interní databázi změn územního plánu a nezveřejňují se na portálu hl. m. Prahy a 2. Zajištění přístupu do databáze změn územního plánu, a to podle § 4a odst. 2 písm. f) zákona č. 106/1999 Sb., o svobodném přístupu k informacím, jako k informaci, která se v průběhu času mění, obnovuje, doplňuje nebo opakovaně vytváří.

Povinný subjekt vydal dne 6. 11. 2015 rozhodnutí, ve kterém poskytl informaci (tj. odpověď) na moji první otázku, a odmítl poskytnout žádanou informaci (tj. přístup do databáze) v druhé části dotazu. Povinný subjekt interpretoval vůli zákonodárce způsobem, že lze žádat o pouze jednu informaci, nikoliv o soubor mnoha informací. S tímto závěrem povinného subjektu jsem se neztotožnil, stejně jako jsem se neztotožnil i s jeho argumentací, že informaci nemůže poskynout z důvodu ochrany práv třetích osob. Proto jsem podal dne 26. 11. 2015 odvolání. 

Od 26. 11. 2015, kdy jsem podal odvolání podle § 16 odst. 3 zákona č. 106/1999 Sb., o svobodném přístupu k informacím, jsem nicméně neobdržel od nadřízeného správního orgánu, kterým je Ministerstvo pro místní rozvoj, žádnou odpověď. Domnívám se proto, že je nadřízený správní orgán nečinný, a žádám tedy o uplatnění opatření proti nečinnosti podle § 80 odst. 3 zákona č. 500/2004 Sb., Správního řádu. 

Žádám o doručování dalších písemností elektronicky do datové schránky. Předem děkuji za Vaši vstřícnost. 

---
signature: 
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
abbr:       miki
...
...
