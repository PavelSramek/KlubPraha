---
title:      Odvolání proti odmítnutí poskytnutí informací
author:
   name:    Mikuláš Ferjenčík
   phone:   +420 775 978 550
   ds:      i9avjnt
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    ZK Pha 131/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---


Vážení,

dne 16. 10. 2015 jsem žádal v souladu s § 51 odst. 3 písm. c) zákona č. 131/2000 Sb., o hlavním městě Praze, resp. zákonem č. 106/1999 Sb., o svobodném přístupu k informacím (dále jen „InfZ“) o: 1. Odpověď na otázku, zda existují nějaké informace, které jsou uchovávány pouze v interní databázi změn územního plánu a nezveřejňují se na portálu hl. m. Prahy a 2. Zajištění přístupu do databáze změn územního plánu, a to podle § 4a odst. 2 písm. f) zákona č. 106/1999 Sb., o svobodném přístupu k informacím, jako k informaci, která se v průběhu času mění, obnovuje, doplňuje nebo opakovaně vytváří.

Povinný subjekt vydal dne 6. 11. 2015 rozhodnutí, ve kterém poskytl informaci (tj. odpověď) na moji první otázku, a odmítl poskytnout žádanou informaci (tj. přístup do databáze) v druhé části dotazu. Povinný subjekt interpretoval vůli zákonodárce způsobem, že lze žádat o pouze jednu informaci, nikoliv o soubor mnoha informací. S tímto závěrem povinného subjektu není možné souhlasit, protože je v protikladu k § 4a odst. 2 InfZ: „Je-li informace poskytována na základě žádosti, poskytuje se způsobem podle obsahu žádosti...“ Z InfZ rovněž nelze dovodit, že databáze není informací, která by nebyla poskytována na základě tohoto zákona (na rozdíl od např. počítačového programu, jak je uvedno v § 3 odst. 4. Naopak definice informace, jak je uvedena v § 3 odst. 3 jasně vymezuje, jaká informace žádána být může. Vzhledem k tomu, že databáze je obsah záznamu uloženého v elektronické podobě právě podle § 3 odst. není možné se domnívat, že poskytnutí vzdáleného přístupu k databázi není poskytnutím informace podle InfZ.

Povinný subjekt rovněž uvedl, že nemůže informaci poskynout z důvodu ochrany práv třetích osob. § 11 InfZ uvádí důvody, kdy může povinný subjekt omezit právo na informace. Uvedené důvody, které povinný subjekt cituje, nicméně nespadají pod žádné z omezení, které InfZ předpokládá. Proto i v tomto případě měl povinný subjekt danou informaci poskytnout. Důvod, který povinný subjekt uvádí, tedy není zákonný. 

V souvislosti s výše zmíněnými skutečnosti proto podávám podle § 16 InfZ odvolání. 

Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
abbr:       miki
...
