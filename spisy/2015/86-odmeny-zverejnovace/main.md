---
prijemce: 
  role:     
  nazev:    Hlavní město Praha
  dovetek:  JUDr. Richard Mařík
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 86/2015
  misto:    Praha
vec:        Podnět k ohodnocení pracovníka zastupitelského klubu
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážený pane řediteli,

jako předseda klubu Pirátů dohlížím na každodenní činnost zaměstnance Magistrátu hl. m. Prahy Bc. Jana Loužka (dále jen „zaměstnanec“), zařazeného do odboru volených orgánů. 

Pro účely pravidelného hodnocení zaměstnance, které je založeno na objektivních výsledcích konstatuji, že 

1. zaměstnanec plnil výborně zadané úkoly, a to úkoly vysoce nadstandardní složitosti relativně k jeho pracovnímu zařazení (viz příloha 1), 
2. odstraňoval vytknuté nedostatky bez zbytečného odkladu, 
3. dodržoval pružnou pracovní dobu včetně účasti na práci konané mimo budovu Nové Radnice, 
4. průběžně se vzdělával, zejména v oblasti práva na informace podle zákona č. 106/1999 Sb. ve spojení s § 51 zákona č. 131/2000 Sb.,
5. vyřizoval v porovnání s obdobnými pracovníky nadprůměrný počet písemností; lze doložit předložením spisů (tento počet byl mj. kladně hodnocen v diskusi na komisi ředitelky Magistrátu pro spisovou službu Magistrátu hl. m. Prahy, kde bylo konstatováno, že pouze klub Pirátů vede spisovou službu podle zákona č. 499/2004 Sb., o archivnictví a spisové službě),
6. zaměstnanec si osvojil všechny počítačové technologie, se kterými náš klub pracuje (redmine, github apod.),
7. zaměstnanec s drobnými výhradami dobře připravuje klub na zasedání zastupitelstva hl. m. Prahy, pokud jde o administrativní činnosti,
8. zaměstnanec velkou měrou napomáhá informování veřejnosti zveřejňováním dokumentů a publikováním pravidelných článků na blogu zastupitelů, viz http://praha.pirati.cz/blog.html,
9. zaměstnanec se účastní jednání vybraných výborů zastupitelstva hl. m. Prahy a komise Rady pro ICT, kde nezřídka pomáhá zachycovat průběh jednání, který je následně podkladem zápisu z jednání orgánu,
10. zaměstnanec se aktivně zapojuje do významných aktivit s celospolečenským dopadem jako je projednání reformy copyrightu, která bude mít dopad mj. i na hlavní město Praha,
11. zaměstnanec konečně pořizuje fotografickou dokumentaci, která má vysokou hodnotu, je volně dostupná na webu <https://www.flickr.com/photos/pirati>, včetně možnosti jejího použití ze strany Magistrátu,
12. komunikuje i se zahraničními kontakty plynulou angličtinou, včetně stážistky našeho klubu Alexandry Herzog z University of Michigan.

Za zvlášť důležité považuji následující tři výsledky, které náš pracovník shrnul v přiloženém dokumentu.

V návaznosti na výše uvedené považuji za vhodné, aby byly tyto výkony promítnuty do zvýšení osobního ohodnocení, resp. mimořádné odměny zaměstnance, a to ve výši podle Vašeho uvážení.

S pozdravem

---
podpis: 
  - Mgr. Bc. Jakub Michálek
  - předseda klubu Pirátů
  - zastupitel hl. m. Prahy
...
