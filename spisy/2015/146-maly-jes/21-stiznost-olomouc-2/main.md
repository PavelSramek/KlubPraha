---
title:      Odvolání
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 198/2015
your:
   role:    Povinný subjekt
   name:    
      -     Krajský úřad Olomouckého kraje
   address:
      -     Jeremenkova 40a
      -     77911 Olomouc
sendby:     ds
style:      letter
---

Vážení,

dne 26. 9. jsem dle zákona č. 106/1999 Sb. (dále jen „InfZ“) požádal váš krajský úřad jako povinný subjekt o následující informace: 

1. O sdělení, jakým způsobem (zejména prostřednictvím jakých elektronických informačních systémů) Váš kraj zajišťuje vedení účetnictví 
v příspěvkových organizacích kraje, plnění rozpočtu, vykazování údajů vůči centrální evidenci účetních informací státu (dále jen „ekonomické řízení příspěvkových organizací“).

2. Pokud Váš kraj zajišťuje ekonomické řízení příspěvkových organizací pomocí
centrálně pořizeného elektronického informačního systému 

* kopii dokumentace
  podle § 155 zákona č. 137/2006 Sb., o veřejných zakázkách, v platném znění,
  k pořízení elektronického informačního systému v posledním výběrovém řízení, 
  včetně uzavřené smlouvy s vítězných uchazečem;
  pokud nebylo poslední výběrové řízení otevřené, zašlete prosím rovněž 
  dokumentaci k prvnímu řízení, kde byl tento systém vysoutěžen,
* souhrnnou informaci zahrnující název dodavatele systému, datum nasazení 
  systému vysoutěženého v posledním výběrovém řízení, počet příspěvkových 
  organizací evidovaných v systému anebo jej využívajících, celkové výdaje na systém
  (které uhradil kraj nebo jím ovládané či řízené osoby) v rozdělení na 
  kapitálové a provozní výdaje.

3. Pokud v kraji nebyl centrálně pořízen elektronický informační systém pro ekonomické řízení příspěvkových organizací, zašlete výše uvedené informace o systému pro ekonomické řízení té příspěvkové organizace Vašeho kraje, která má největší příjmy z rozpočtu Vašeho kraje.

Vyřízení své žádosti jsem urgoval telefonicky dne 22. 10. prostřednictvím svého asistenta Jana Loužka. Stalo se tak poté, co byla doručena stížnost, neboť povinný subjekt v původní lhůtě nereagoval. Povinný subjekt přislíbil, že informaci poskytne a skutečně poskytl smlouvu, kterou má Správa a údržba silnic Olomouckého kraje uzavřenou na ekonomický software tak, jak jsem žádal. Tím jsem považoval svojí první stížnost za bezpředmětnou a vyřízenou.

Poskytnutá verze smlouvy nicméně neuvádí, kdo je dodavatelem ekonomického software pro Správu a údržbu silnic Olomouckého kraje. Přestože si vážím vstřícného přístupu povinného subjektu v dosavadním vyřizování mé žádosti, trvám na poskytnutí té informace, kdo je dodavatelem software pro Správu a údržbu silnic Olomouckého kraje. Nemohu být spokojen se způsobem vyřízení mé žádosti, a proto podávám podle § 16 odst. 1 odvolání.

Prosím o komunikaci v elektronické podobě a doručování do datové schránky, případně na e-mail uvedené v patičce této zprávy. 

S pozdravem

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
...
