---
title:      Podnět k zahájení přezkumného řízení dle ust. § 94 a násl. správního řádu 
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 146/2015
your:
   role:    
   name:
      -     Ministerstvo vnitra České republiky
      -     K rukám ministra vnitra Milana Chovance
   address:
      -     Nad Štolou 3,
      -     170 34 Praha 7
sendby:     ds
style:      letter
---

Vážený pane ministře,

dne 26. 9. jsem podal žádost podle zákona č. 106/1999 Sb., o svobodném přístupu k informacím. Žádal jsem o poskytnutí následujících informací: 

*sdělení, jakým způsobem (zejména prostřednictvím jakých elektronických informačních systémů) Váš kraj zajišťuje vedení účetnictví v příspěvkových organizacích kraje, plnění rozpočtu, vykazování údajů vůči centrální evidenci účetních informací státu (dále jen „ekonomické řízení příspěvkových organizací“). Pokud Váš kraj zajišťuje ekonomické řízení příspěvkových organizací pomocí centrálně pořízeného elektronického informačního systému, prosím zašlete rovněž:*

- *kopii dokumentace podle § 155 zákona č. 137/2006 Sb., o veřejných zakázkách, v platném znění, k pořízení elektronického informačního systému v posledním výběrovém řízení, včetně uzavřené smlouvy s vítězným uchazečem; pokud nebylo poslední výběrové řízení otevřené, zašlete prosím rovněž dokumentaci k prvnímu řízení, kde byl tento systém vysoutěžen,*

- *souhrnnou informaci zahrnující název dodavatele systému, datum nasazení systému vysoutěženého v posledním výběrovém řízení, počet příspěvkových organizací evidovaných v systému anebo jej využívajících, celkové výdaje na systém (které uhradil kraj nebo jím ovládané či řízené osoby) v rozdělení na kapitálové a provozní výdaje.*

*Pokud v kraji nebyl centrálně pořízen elektronický informační systém pro ekonomické řízení příspěvkových organizací, zašlete výše uvedené informace o systému pro ekonomické řízení té příspěvkové organizace Vašeho kraje, která má největší příjmy z rozpočtu Vašeho kraje.*

### Námitka neúčinnosti doručení.

Povinný subjekt měl do 12. října 2015 vydat rozhodnutí v této žádosti. To uskutečnil způsobem, který odporuje žadatelem preferovanému způsobu komunikace (žadatel žádal zaslání odpovědi datovou schránkou). Povinný subjekt si vyložil dodatečnou podmínku, že by si žadatel vyzvedl tu případnou část odpovědi, kdy to bude vyžadovat velikost poskytovaných informací, osobním převzetím tak, že odeslal informace na disku CD prostřednictvím České pošty na adresu Zenklova 193, 180 00 Praha 8. Vzhledem k tomu, že adresou, kterou mám uvedenu jako doručovací pro komunikaci s orgány státní správy, je Bořivojova 108, 130 00 Praha 3, nemohl jsem si danou odpověď převzít. Povinný subjekt jednak neměl odpověď doručit prostřednictvím poštovní zásilky a jednak ji neměl odeslat na adresu, která není mojí doručovací adresou. 

Povinný subjekt nepostupoval v souladu s § 4a odst. 2 a 3 zákona č. 106/1999 Sb., o svobodném přístupu k informacím. Povinný subjekt nevyřídil žádost způsobem obsahu žádosti (a tedy v rozporu s § 4a odst. 2) a poskytnul danou informaci způsobem, který mi neumožnil její účinné využití (tedy v rozporu s §4a odst. 3). Vzhledem k těmto pochybením proto podávám podnět k přezkumnému řízení podle § 94 zákona č. 500/2004 Sb., správního řádu. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
