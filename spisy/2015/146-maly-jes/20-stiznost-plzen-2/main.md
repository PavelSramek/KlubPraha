---
prijemce: 
  role:     Povinný subjekt
  nazev:    Krajský úřad Plzeňského kraje
  ulice:    Škroupova 1760/18
  PSC:      30613
  mesto:    Plzeň
  DS:       
styl:       pirati-klub
vase:
  znacka:   
  den:
nase:
  znacka:   ZK Pha 146/2015
  misto:    Praha
vec:        Stížnost na vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

dne 26. 9. jsem dle zákona č. 106/1999 Sb. (dále jen „InfZ“) požádal váš krajský úřad jako povinný subjekt o následující informace: 

1. O sdělení, jakým způsobem (zejména prostřednictvím jakých elektronických informačních systémů) Váš kraj zajišťuje vedení účetnictví 
v příspěvkových organizacích kraje, plnění rozpočtu, vykazování údajů vůči centrální evidenci účetních informací státu (dále jen „ekonomické řízení příspěvkových organizací“).

2. Pokud Váš kraj zajišťuje ekonomické řízení příspěvkových organizací pomocí
centrálně pořizeného elektronického informačního systému 

* kopii dokumentace
  podle § 155 zákona č. 137/2006 Sb., o veřejných zakázkách, v platném znění,
  k pořízení elektronického informačního systému v posledním výběrovém řízení, 
  včetně uzavřené smlouvy s vítězných uchazečem;
  pokud nebylo poslední výběrové řízení otevřené, zašlete prosím rovněž 
  dokumentaci k prvnímu řízení, kde byl tento systém vysoutěžen,
* souhrnnou informaci zahrnující název dodavatele systému, datum nasazení 
  systému vysoutěženého v posledním výběrovém řízení, počet příspěvkových 
  organizací evidovaných v systému anebo jej využívajících, celkové výdaje na systém
  (které uhradil kraj nebo jím ovládané či řízené osoby) v rozdělení na 
  kapitálové a provozní výdaje.

3. Pokud v kraji nebyl centrálně pořízen elektronický informační systém pro ekonomické řízení příspěvkových organizací, zašlete výše uvedené informace o systému pro ekonomické řízení té příspěvkové organizace Vašeho kraje, která má největší příjmy z rozpočtu Vašeho kraje. 

Dne 12. 10. jsem obdržel odpověď od povinného subjektu. Konstatuji však, že ten neposkytl všechny informace, o které jsem žádal. Povinný subjekt sám tuto skutečnost potvrdil v rozhodnutí větou „Vzhledem k tomu, nelze Vaše další otázky zodpovědět a nelze Vám zaslat požadované kopie“, ačkoliv podle bodu č. 3 mé žádosti měl tyto informace poskytnout pro systém pro ekonomické řízení té příspěvkové organizace Vašeho kraje, která má největší příjmy z rozpočtu Plzeňského kraje. 

Protože mi povinný subjekt poskytl informace jen částečně ₋ a k neposkytnutým informacím nevydal rozhodnutí o odmítnutí žádosti jak vyžaduje § 15 InfZ ₋ podávám podle § 16 odst. 1 písm. c) InfZ stížnost na vyřizování žádosti o informace. 

Prosím o komunikaci v elektronické podobě a doručování do datové schránky, případně na e-mail uvedené v patičce této zprávy. 

S pozdravem

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
...
