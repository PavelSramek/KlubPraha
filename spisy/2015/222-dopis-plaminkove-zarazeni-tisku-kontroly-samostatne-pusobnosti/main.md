---
title:      Žádost o změnu programu zasedání zastupitelstva
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 222/2015
your:
   role:    adresát
   name:    
      -     Magistrát hlavního města Prahy
   address:
      -     Mariánské náměstí 2
      -     Praha 1, 110 00
      -     k rukám RNDr. Jany Plamínkové
sendby:     ds
style:      letter
---

Vážená paní radní,

v průběhu letošního podzimu jsem uskutečnil historicky zcela první kontrolu výkonu samostatné působnosti ve věci vyřizování žádosti o informace žadatele podané v roce 2013 ohledně výše platů a odměn ředitelů mateřských škol zřizovaných hl. m. Prahou. Kontrola byla uskutečněna na základě žádosti žadatele, a po vydání rozhodnutí Ministerstva vnitra ze dne 3. 3. 2015, č. j. 14976-108/ODK-2013. 

Výsledky výše zmíněné kontroly byly shrnuty do zprávy. Tato zpráva byla odsouhlasena kontrolním výborem zastupitelstva na jeho jednání dne 14. 10. 2015 jako bod č. 5. Schválená zpráva ve svém obsahu doporučuje přijmout zastupitelstvu ke schválení usnesení, které by výsledky dané zprávy vzalo na vědomí. Dnes jsem však obdržel program 11. zasedání zastupitelstva, které se má uskutečnit dne 26. 11. 2015, a ve které dané usnesení není navrženo. Rada hl. města Prahy jej zařadila pouze jako bod k informaci, a nikoliv jako bod k hlasování. Takový závěr mi přijde nesprávný; shodl-li se kontrolní výbor na návrhu usnesení, není možné dát onen bod pouze k informaci.

Žádám Vás proto o nápravu, a to zařazení bodu „ke Zprávě o výsledku kontroly výkonu samostatné působnosti ve věci vyřizování žádosti o informace žadatele podané v roce 2013 ohledně výše platů a odměn ředitelů mateřských škol zřizovaných hl. m. Prahou, ve které bylo rozhodnuto o zrušení rozhodnutí MHMP rozhodnutím Ministerstva vnitra jako odvolacího správního orgánu č. j. 14976 - 108/ODK - 2013 ze dne 3. 3. 2015“ na program jednání 11. zasedání zastupitelstva, a to jako projednávaný bod za bod č. 2 stávajícího návrhu programu. 

Žádám Vás o projednání této mé žádosti na nejbližším následujícím jednání Rady, a to před konáním předmětného zasedání zastupitelstva. 

---
signature:
  - Mgr. Bc. Jakub Michálek
  - zastupitel hl. m. Prahy
abbr:       jakub
...
