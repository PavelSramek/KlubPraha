---
title:      Odvolání proti rozhodnutí o částečném odepření poskytnutí informace.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 216/2015
your:
   role:    Povinný subjekt
   name:    
      -     Městská část Praha 10
   address:
      -     Vršovická 68,
      -     101 38 Praha 10
sendby:     ds
style:      letter
---

Vážení, 

dne 28. 10. 2015 jsem požádal městskou část Praha 10 o následující informace: 

Poskytnutí celkové výše finančních prostředků, které povinný subjekt poskytl osobám, které v uplynulých 3 letech zastávaly následující funkce: starosta, tajemník, vedoucí odboru úřadu městské části Praha 10. Informaci uveďte za každou z těchto osob zvlášť. U každé osoby uveďte základní osobní údaje uvedené v § 8b zákona č. 106/1999 Sb. 

Městská část Praha 10 (povinný subjekt) vydala dne 9. 11. rozhodnutí, ve kterém byla část mé žádosti z 28. 10. zamítnuta. Následně jsem podal dne 24. 11. odvolání, kterým jsem toto rozhodnutí napadl. Dne 15. 12. 2015 hlavní město Praha jako nadřízený správní orgán zrušilo rozhodnutí povinného subjektu a nařídilo nové projednání. Dne 23. 12. jsem obdržel rozhodnutí povinného subjektu o opětovném zamítnutí mé žádosti, kde i přes rozhodnutí nadřízeného správního orgánu zopakoval původní argumentaci z rozhodnutí z 9. 11. 2015, což jsem shledal v rozporu s § 90 odst. 1 písm b) zákona č. 500/2004 Sb., Správního řádu, podle něhož je povinný subjekt při novém projednání věci vázán rozhodnutím odvolacího správního orgánu.

Proto jsem dne 23. 12. 2015 podal nové odvolání. Dne 27. 1. 2016 vydalo hlavní město Praha nové rozhodnutí, kterým zrušilo předchozí rozhodnutí městské části Praha 10 a nařídilo věc k novému projednání. Městská část Praha 10 jako povinný subjekt dne 8. 2. poskytla opět jen část požadované informace (tedy celkovou výši finančních prostředků, kterou poskytla tajemníkovi městské části za poslední tři roky). Žádanou výši finančních prostředků, poskytnutých řediteli odboru Úřadu městské části Prahy 10 nicméně neposkytla, a to s odůvodněním, že s tím jednak žadatelé nesouhlasí, jednak že se jedná o osobní údaj. Povinný subjekt již potřetí tak zopakoval argumentci ze dne 9. 11. 2015. Podle § 90 odst. 1 písm b) zákona č. 500/2004 Sb., správní řád, je povinný subjekt při novém projednání věci vázán rozhodnutím odvolacího správního orgánu. Protože povinný subjekt vydal rozhodnutí, které dříve nadřízený správní orgán zrušil, je opětovné vydání stejného rozhodnutí v rozporu s uvedeným ustanovením správního řádu, a tedy nezákonné. 

Vzhledem k tomu, že povinný subjekt poskytl pouze část požadované informace, podal jsem dne 19. 2. podle § 16 odst. 1 zákona č. 106/1999 Sb., o svobodném přístupu k informacím, odvolání. Nadřízený správní orgán následně zrušil rozhodnutí povinného subjektu svým rozhodnutím č. j. MHMP 475096/2016 ze dne 21. 3. 2016. 

Dne 12. 4. 2016 jsem obdržel rozhodnutí povinného subjektu, který se opět rozhodl třetí část požadované informace (tj. odměny ředitele odboru Úřadu městské části Praha 10). Protože jsem nesouhlasil se závěrem povinného subjektu, podal jsem dne 15. 4. 2016 odvolání. Dne 16. 5. 2016 následně nadřízený správní orgán zrušil rozhodnutí povinného subjektu. Dne 30. 5. povinný subjekt ve svém rozhodnutí opětovně odmítl poskytnout požadovanou část informací, tj. výši odměn ředitele odboru Úřadu městské části Prahy 10. Povinný subjekt ve svých rozhodnutích z 30. 5. 2016, 12. 4. 2016, 16. 2. 2016, 23. 12. 2015 a 9. 11. 2015 neustále uvádí stejná odůvodnění svého rozhodnutí o odmítnutí, byť obě dvě rozhodnutí již nadřízený správní orgán (tj. hlavní město Praha) zrušil. Povinný subjekt opakovaně tvrdí, že osoba, o kterou se jedná, s poskytnutím informací nesouhlasí, nebo že se jedná o osobní údaje. Nadřízený správní orgán nicméně již důrazně vyzval povinný subjekt, aby informace poskytl (například ve svém rozhodnutí ze 23. 3. 2016 č. j. MHMP 475096). 

Podle § 90 odst. 1 písm b) zákona č. 500/2004 Sb., správní řád, je povinný subjekt **při novém projednání věci vázán rozhodnutím odvolacího správního orgánu.** Protože povinný subjekt vydal rozhodnutí, které dříve nadřízený správní orgán zrušil, je opětovné vydání stejného rozhodnutí v rozporu s uvedeným ustanovením správního řádu, a tedy nezákonné. V souvislosti s tím proto podávám odvolání podle § 16 zákona č. 106/1999 Sb., o svobodném přístupu k informacím.

Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
