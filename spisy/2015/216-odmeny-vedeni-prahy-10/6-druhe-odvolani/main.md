---
title:      Odvolání proti rozhodnutí o odepření poskytnutí informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 216/2015
your:
   role:    Povinný subjekt
   name:    
      -     Městská část Praha 10
   address:
      -     Vršovická 68,
      -     101 38 Praha 10
sendby:     ds
style:      letter
---

Vážení, 

dne 28. 10. jsem požádal Městskou část Praha 10 o následující informace: 

Poskytnutí celkové výše finančních prostředků, které povinný subjekt poskytl osobám, které v uplynulých 3 letech zastávaly následující funkce: starosta, tajemník, vedoucí odboru úřadu městské části Praha 10. Informaci uveďte za každou z těchto osob zvlášť. U každé osoby uveďte základní osobní údaje uvedené v § 8b zákona č. 106/1999 Sb. 

Povinný subjekt vydal dne 9. 11. rozhodnutí, ve kterém byla část mé žádosti z 28. 10. zamítnuta. Povinný subjekt se ve svém rozhodnutí odkázal na § 8a zákona č. 106/1999 Sb., o svobodném přístupu k informacím, tedy že se jedná o osobní údaje

Protože jsem se s tímto názorem povinného subjektu neztotožňoval, a to z toho důvodu, že na obecné úrovni tento test proporcinality byl proveden v rozsudku č. j. 8 As 55/2012-62, podal jsem dne 24. 11. 2015 odvolání. Dne 15. 12. 2015 Hlavní město Praha jako nadřízený správní orgán zrušilo rozhodnutí povinného subjektu a nařídilo nové projednání. Dne 23. 12. jsem obdržel rozhodnutí povinného subjektu o opětovném zamítnutí mé žádosti.

Povinný subjekt ve svém rozhodnutí o odmítnutí části žádosti pouze zopakoval veškerou argumentaci z dřívějšího odmítnutí ze dne 28. 10. 2015, aniž by uvedl nové důvody pro odmítnutí žádosti. Podle § 90 odst. 1 písm b) zákona č. 500/2004 Sb., správní řád, je povinný subjekt při novém projednání věci vázán rozhodnutím odvolacího správního orgánu. Protože povinný subjekt vydal rozhodnutí, které dříve nadřízený správní orgán zrušil, je opětovné vydání stejného rozhodnutí v rozporu s uvedeným ustanovením správního řádu, a tedy nezákonné. 

V souvislosti s výše uvedenými skutečnosti proto podávám v souladu s § 16 odst. 1. zákona č. 106/1999 Sb., o svobodném přístupu k informacím, odvolání. 

Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
