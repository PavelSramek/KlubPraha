---
prijemce: 
  role:     Rada hl. m. Prahy
  nazev:    k rukám primátorky Adriany Krnáčové
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 53/2015
  misto:    Praha
vec:        Podnět zastupitele pro Radu hl. m. Prahy ve věci poskytování informací Kongresovým centrem
vyrizuje:   
  jmeno:    Adam Zábranský
  telefon:  +420 721 006 868
  ds:       xwfwgha
  mail:     adam.zabransky@praha.eu
---

Vážená paní primátorko,

žádám vás o nápravu protiprávního stavu ve společnosti Kongresové centrum Praha, a.s. (dále jen „KCP“), kdy tato společnost odmítá poskytovat odpovědi na žádosti o informace dle zákona č. 106/1999 Sb., o svobodném přístupu k informacím (dále jen „InfZ“), s poukazem na domněnku, že není povinným subjektem dle InfZ. Tato domněnka JUDr. Petra Balcara, který KCP zastupuje v právních věcech, je ale zcela jistě chybná. KCP je totiž veřejnou institucí ve smyslu § 2 odst. 1 InfZ, přičemž tento fakt zcela jednoznačně vyplývá z judikatury Ústavního soudu a Nejvyššího správního soudu (např. rozsudek NSS ze dne 28.3.2013, č.j. 9 As 60/2012; rozsudek ze dne 6.10.2009, č.j. 2 Ans 4/2009; rozsudek ze dne 29.5.2008, č.j. 57/2006-67 atd.). Podrobnější informace jsou uvedeny v komentáři k zákonu o svobodném přístupu k informacím od autorů Furek a Rothanzl z roku 2012, str. 50-54.

KCP prostřednictvím JUDr. Petra Balcara ale tento fakt odmítá přijmout, jak je zřejmé z jeho odpovědi ze dne 14.4.2015 na mou výzvu ke zjednání nápravy (viz příloha). Nevidím proto jiný způsob řešení této situace, než zažádat o zjednání nápravy vás jakožto gesčního člena Rady hl. m. Prahy. Současný stav je výsměchem otevřenosti proklamované v programovém prohlášení Rady hl. m. Prahy. Jsem si jist, že je ve vašich silách zjednat nápravu v součinnosti s Ministerstvem financí, který zastupuje druhého akcionáře KCP.

Projednání a řešení návrhů a podnětů členů zastupitelstva, a tedy i tohoto podnětu, je vyhrazeno Radě hl.&nbsp;m.&nbsp;Prahy (§ 68 odst. 2 písm. d) zákona č. 131/2000 Sb., o&nbsp;hlavním městě Praze). Vzhledem nutnosti projednání tohoto podnětu Radou hl. m. Prahy žádám o písemnou odpověď ve lhůtě 30 dnů od obdržení tohoto dopisu (§ 51 odst. 3 písm. b) zákona č. 131/2000 Sb., o hlavním městě Praze).


Adam Zábranský,
zastupitel hl. m. Prahy za Českou pirátskou stranu.