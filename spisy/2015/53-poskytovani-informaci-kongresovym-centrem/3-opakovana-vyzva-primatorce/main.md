---
title:      Opakovaný podnět zastupitele pro Radu hl. m. Prahy ve věci poskytování informací Kongresovým centrem a dalších městských firem
author:
   name:    Mgr. Bc. Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 53/2015
your:
   role:    Povinný subjekt
   name:    
      -     Rada hl. m. Prahy
   address:
      -     Mariánské náměstí 2
      -     110 00 Praha 1
   note:    k rukám primátorky
   ds:      48ia97h
sendby:     ds
style:      letter
---


Vážená paní primátorko,

dne 28. 4. 2016 jsem se na Vás obrátil s opakovanou žádostí o nápravu 
ve věci neposkytování informací Kongresovým centrem Praha, a. s., a to
přímo na zasedání Zastupitelstva hl. m. Prahy. Na tomto zasedání jste
mě požádala o písemné zaslání podnětu, který za náš klub zaslal 
dne 14. 5. 2016 kolega Adam Zábranský. 

Proto Vám podnět i Vaši odpověď opakovaně 
zasílám (viz příloha) a žádám Vás v souladu § 51 zákona č. 131/2000 Sb., abyste
zajistila nápravu, tj. aby představenstvo rozhodlo o zveřejnění informací
podle vyhlášky č. 442/2006 Sb. a dále aby začalo poskytovat informace na žádost
podle zákona č. 106/1999 Sb., resp. v případech, kde není jiný účastník řízení, 
vyhovělo dosud podaným žádostem. Dále si Vás dovoluji upozornit, že zákon 
o svobodném přístupu k informacím je předpisem veřejného práva a neumožňuje
obchodní společnosti zmocnit právního zástupce (advokáta) vydávání rozhodnutí 
o odepření informace, čehož se Kongresové centrum Praha, a.s., dopouští.
V této věci jsem se rovněž obrátil na členku dozorčí Rady Elišku
Kaplický Fuchsovou, a to interpelací na zasedání hl. m. Prahy dne 28. 4. 2016.

V příloze zasílám aktuální rozsudek Nejvyššího správního soudu,
podle něhož je závěr o povaze městských firem jako veřejných institucí
nepochybný. Pokud advokátní kancelář uvádí něco jiného, doporučuji 
její výměnu pro nekompetenci v oboru práva.

Žádám dále o to, aby hl. m. Praha jako
ovládající akcionář zajistilo u společností se 100% vlastnictvím HMP
kontrolu plnění těchto zákonných povinností
i u jiných obchodních společností ovládaných hl. m. Prahou,
a to prostřednictvím mimořádné kontroly, jejíž výkon uloží hl. m. Praha
odboru kontrolních činností a součinnost uloží představenstvu 
v postavení valné hromady.



S pozdravem

Mgr. Bc. Jakub Michálek  
zastupitel hl. m. Prahy za Českou pirátskou stranu
