---
prijemce: 
  role:     Povinný subjekt
  nazev:    Hlavní město Praha
  dovetek:  k rukám JUDr. MPA Martiny Děvěrové
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 109/2014
  misto:    Praha
vec:        Přístup k modůlům SML a MAJ
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážená paní ředitelko,

dne 24. 6. 2015 jsem prostřednictvím svého asistenta Bc. Jan Loužka požádal o přístup k modulům GINIS, konkrétně modulu pro správu majetku a modulu pro evidenci smluv. Tento měsíc jsem obdržel reakci z odboru účetnictví, datovanou 26. 6. 2015. Odbor účetnictví zde uvádí, že moji žádost není možné považovat za oficiální, a že postup a formulář pro zřízení přístupových oprávnění pro externího pracovníka (zastupitele) je řešen v Nařízení ředitelky č. 12/2014, konkrétně přílohou č. 5. (k systému řízení bezpečnostní informací v podmínkách Magistrátu hl. m. Prahy).

Podle č. 1. přílohy č. 5. se externím pracovníkem rozumí fyzická nebo právnická osoba konající pro hlavní město Prahu práce na základě zvláštní dohody. K tomu uvádím, že zastupitel není externím pracovníkem a nekoná pro hlavní město Prahu práce na základě zvláštní dohody, nýbrž na základě mandátu, vzniklého zvolením. Jako člen kontrolního výboru jsem žádal o zajištění přístupu do informačních systémů o smlouvách a majetku, abych mohl vykonávat kontrolní činnost vyplývající z povinností člena kontrolního výboru a dále abych měl nepřetržitý přístup k předmětným informacím v souvislosti s body projednávanými Zastupitelstvem hlavního města Prahy a jinými orgány. Tento přístup jste mi schválila sdělením ze dne 23. 6. Informaci o důvodech přístupu doplňuji nyní, protože nebyla uvedena v původní žádosti. 

Je nasnadě, že vymezení bezpečnosti informací, které platí pro externí dodavatele a zaměstnance Magistrátu hlavního města Prahy, nemůže být záminkou pro omezení přístupu zastupitele k informacím, anebo k tomu, aby se zastupiteli znemožnilo upozorňovat na svá zjištění příslušné orgány, resp. veřejnost. V souvislosti s tím upozorňuji na to, že má předchozí žádost o zřízení přístupu do informačního systému TED byla rovněž vyřešena jako žádost svého druhu, a nikoliv jako žádost podléhající omezením podle citovaného nařízení ředitelky magistrátu. 

Vzhledem k uvedenému věřím, že je možné dobrat se vzájemně vstřícným přístupem k řešení této situace. Zdvořile Vás žádám, aby mi byl zaslán formulář pro udělení potřebných přístupů podle mé žádosti ze dne 22. 6. 2015, přičemž takový dokument bude respektovat práva a povinnosti vyplývající z příslušných zákonů, ale nebude obsahovat striktní omezení jdoucí nad jejich rámec. 

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
