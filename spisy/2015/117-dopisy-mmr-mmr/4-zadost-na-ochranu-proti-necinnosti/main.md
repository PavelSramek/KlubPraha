---
title:      Žádost o uplatnění opatření proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 117/2015
your:
   role:    Povinný subjekt
   name:    
      -     K rukám Karly Šlechtové
      -     Ministerstvo pro místní rozvoj
   address:
      -     Staroměstské náměstí 6
      -     110 15 Praha 1
sendby:     ds
style:      letter
---

Vážená paní ministryně,

dne 26. srpna 2015 jsem Ministerstvo pro místní rozvoj žádal v souladu se zákonem č. 106/1999 Sb., o svobodném přístupu k informacím (dále jen „InfZ“), o poskytnutí následujících informací: 

* Kopie dopisů, které zaslalo Ministerstvo pro místní rozvoj hl. m. Praze v souvislosti s přípravou pražských stavebních předpisů od ledna 2015, jakož i o odpovědi hl. m. Prahy na tyto dopisy.

Dne 9. září 2015 povinný subjekt reagoval na mojí žádost a vydal rozhodnutí o částečném odmítnutí žádosti. Jeho rozhodnutí jsem nicméně považoval za vadné, neboť důvodem pro částečné odepření informace nemůže být odkaz na § 11 odst. 1 písm. b) InfZ bez dalšího. § 11 odst. 1 je fakultativní ustanovení, což znamená, že povinný subjekt sice na jeho základě může omezit poskytnutí informace, ale musí své rozhodnutí řádně odůvodnit, resp. musí zdůvodnit, proč je nezbytné informaci neposkytnout. To mj. vyplývá i z rozsudku NSS z 17. 2. 2011, 1 As 105/2010, bod 10. Rozhodnutí povinného subjektu bylo svévolné, protože nijak odůvodněné nebylo. Proto jsem dne 24. 9. proti tomuto rozhodnutí podal dle § 16 odst. 1 InfZ odvolání. Požadoval jsem, aby nadřízený orgán napadené rozhodnutí zrušil a vyslovil závazný právní názor, že požadovaná informace mi musí být poskytnuta.

Konstatuji, že nadřízený správní orgán nevydal ve lhůtě, kterou mu stanoví § 16 odst. 2 a § 16 odst. 3 InfZ, rozhodnutí. Proto podávám podle § 80 odst. 3 zákona č. 500/2004 Sb., správního řádu, ve znění pozdějších předpisů (dále jen „SpŘ“) žádost o uplatnění opatření proti nečinnosti.

Prosím o poskytnutí informace do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách anebo na paměťovém médiu. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Tuto žádost podávám jako fyzická osoba. Předem děkuji za Vaši vstřícnost.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
