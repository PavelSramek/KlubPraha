---
prijemce: 
  nazev:    Rada hl. m. Prahy
  dovetek:  k rukám radního Haška
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 67/2015
  misto:    Praha
vec:        Připomínka a podnět k jednání Rady v kauze spol. DENIKA Real
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážený pane radní,

v souladu s § 51 odst. 3 zákona č. 131/2000 Sb., o hlavním městě Praze, ve znění pozdějších předpisů, Vám zasílám následující připomínku a podnět ve věci společnosti DENIKA Real.

1. Městská část Praha 5 uzavřela smlouvu se spol. DENIKA Real na koupi domu Zubatého 1, která byla následně shledána Ústavním soudem neplatnou (viz přiložené rozhodnutí nalézacího a odvolacího soudu) pro pletichy při veřejné soutěži a diskriminaci nájemníků.
2. Při neplatnosti smlouvy vznikla povinnost stranám vrátit si poskytnuté plnění. Zejména Městská část Praha 5 (nikoliv však hl. m. Praha, která je samostatnou právnickou osobou) měla dluh spočívající ve vrácení kupní ceny zpět společnosti DENIKA Real. Městská část Praha 5 plnění nevrátila.
4. Místo Městké části Praha 5 uhradilo dluh Hlavní město Praha ze svého rozpočtu, a to na základě usnesení ze dne 21. 10. 2014 schváleného po volbách a těsně před zvolením nové Rady (viz usnesení Rady ze dne 21. 10. 2014 a dále potvrzení o platbě).
5. Převzetí tohoto dluhu nebylo schváleno zastupitelstvem hl. m. Prahy, ač podle § 59 odst. 3 písm. d) zákona o hl. m. Praze, o přistoupení k závazku, jde-li o závazek větší než 5 mil. Kč musí rozhodnout ZHMP, jemuž je toto jednání vyhrazeno.
6. Následkem neschválení převzetí závazku zastupitelstvem hl. m. Prahy je absolutní neplatnost právního jednání (§ 72 odst. 2 zákona o hl. m. Praze). 
7. Následkem neplatnosti právního jednání je povinnost stran vrátit si, co obdržely (§ 2993 zákona č. 89/2012 Sb., občanský zákoník). Tato částka je bezdůvodným obohacením (§ 2991 odst. 2 zákona č. 89/2012 Sb., občanský zákoník). 
8. Pohledávku na vrácení částky z titulu bezdůvodného obohacení je hl. m. Praha povinno vymáhat (§ 35 odst. 3 zákona č. 131/2000 Sb., o hlavním městě Praze). 

Vzhledem k tomu, že jste neodpověděl na mou otázku vznesenou na zasedání Zastupitelstva hl. m. Prahy dne 28. května 2015 (viz stenozápis v příloze), Vás opakovaně žádám, abyste **sdělil Vaše stanovisko k platnosti právního jednání provedeného předchozí Radou hl. m. Prahy, na jehož základě byla společnosti DENIKA Real vyplacena hlavním městem Prahou částka 33,5 mil. Kč, ačkoliv hl. m. Praha nemělo povinnost vyplatit tuto částku (měla ji Městská část Praha 5) a případně uvedl, jaké kroky Rada hl. m. Prahy podnikne k vymožení částky 33,5 mil. korun z titulu bezdůvodného obohacení po neplatném převzetí dluhu**.

**Seznam příloh**

4. rozhodnutí nalézacího a odvolacího soudu
1. potvrzení o zaplacení částky
2. stenozáznam ze 7. jednání zasupitelstva
3. právní posudky legislativního odboru a advokátky

Projednání a řešení návrhů a podnětů členů zastupitelstva, a tedy i tohoto podnětu, je vyhrazeno Radě hl. m. Prahy (§ 68 odst. 2 písm. d) zákona č. 131/2000 Sb., o hlavním městě Praze). Vzhledem nutnosti projednání tohoto podnětu Radou hl. m. Prahy žádám o písemnou odpověď ve lhůtě 30 dnů od obdržení tohoto dopisu (§ 51 odst. 3 písm. b) zákona č. 131/2000 Sb., o hlavním městě Praze).

Žádám o doručování do datové schránky uvedené v patičce této zprávy, není-li uvedeno jinak. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

S pozdravem

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitel hl. m. Prahy
...
