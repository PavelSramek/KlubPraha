---
title:      Žaloba proti rozhodnutí správního orgánu podle soudního řádu správního
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 87/2015
your:
   role:    
   name:    
      -     Městský soud v Praze
   address:
      -     Spálená 2
      -     112 16 Praha 2
sendby:     ds
style:      letter
---

Tato žaloba směřuje proti rozhodnutí generálního ředitele České pošty, s.p., se sídlem Politických vězňů 909/4, Praha (dále jen „žalovaného“), kterým byla dne 30. 9. 2015 odmítnuta má žádost o informace ohledně strategických a koncepčních dokumentů v oblasti informatiky a dále informací o nasazených open source programech v České poště (dále jen „napadené rozhodnutí“).

# Předmět řízení

Žalobce podal dne 20. 5. 2015 žádost o informace podle zákona č. 106/1999 Sb., o svobodném přístupu k informacím (dále jen „InfZ“) prostřednictvím portálu infoprovsechny.cz, kdy žádal o poskytnutí následujících informací (dále jen „požadované informace“):

1. strategické a koncepční dokumenty povinného subjektu v oblasti informatiky,

2. seznam všech použitých řešení v oblasti informatiky s použitými open source programy
s uvedením dodavatele řešení, názvu počítačového programu, rozsahu nasazení (počet
uživatelů, koncových zařízení atp.)

Povinný subjekt na tuto žádost o informace nereagoval v zákonné patnáctidenní lhůtě. Proto žalobce podal dne 25. 6. 2015 stížnost. Na tu povinný subjekt reagoval dne 26. 8. 2015 vydáním rozhodnutí, ve kterém poskytnutí informací zamítl. Argumentoval v tomto případě čl. 17, odst. 5 Listiny základních práv a svobod, podle níž musí povinný subjekt zohlednit faktická specifika každého jednoho případu (žádání o informace). Protože se žadatel domníval, že tuto interpretaci Listiny základních práv a svobod nelze použít (především s přihlédnutím k faktu, že v tomto případě Listina základních práv a svobod odkazuje právě na InfZ, podal dne 28. 8. 2015 odvolání. 

Povinný subjekt na toto odvolání nezareagoval tak, jak žádá InfZ. Proto žalobce podal dne 30. 9. 2015 žádost o uplatnění opatření proti nečinnosti podle zákona č. 500/2004 Sb., Správní řád. Následně ještě téhož dne generální ředitel České pošty s.p., Ing. Martin Elkán, který byl podle InfZ, nadřízeným správním orgánem povinného subjektu, odvolání žalobce zamítl. 

# Dosavadní průběh řízení

Povinný subjekt odmítl napadeným rozhodnutím poskytnout informaci o strategických a koncepčních dokumentech povinného subjektu v oblasti informatiky a dále seznam všech použitých řešení v oblasti informatiky s použitými open source programy s uvedením dodavatele řešení, názvu počítačového programu, rozsahu nasazení (počtem uživatelů, koncových zařízení atpú. 

Nadřízeným orgánem byl v tomto případě podle § 20 odst. 5 InfZ ředitel společnosti. Nadřízený orgán převzal vyřízení žádosti a odmítl poskytnout žádanou informaci. Potvrdil předchozí důvod rozhodnutí a k němu přidal i nový důvod, a sice že žádané dokumenty jsou předmětem obchodního tajemství podle § 504 zákona č. 89/2012 Sb., občanského zákoníku. 

# Žalobní body

Žalobce má za to, že žalovaný se s jeho námitkami v odůvodnění nevypořádal správně a že tyto námitky jsou stále důvodné. Proto se v plném rozsahu odkazuje na důvody, podané v odvolání. Nad jejich rámec pak žalobce uvádí následující: 

Žalovaný v napadeném rozhodnutí i nadále souhlasí s tvrzením, že podle čl. 17 odst. 5 Listiny základních práv a svobod nemůže povinný subjekt poskytovat bez jakéhokoliv omezení. Žalovaný v tomto případě odkazuje na formulaci, podle níž *státní orgány a orgány územní samosprávy jsou povinny přiměřeným způsobem poskytovat informace o své činnosti*. Vyzdvihuje především kritérium přiměřenosti žádání; argumentuje tím, že je nezbytné zohlednit faktická specifika každého jednotlivého případu a že právní úpravu InfZ spolu s příslušnou judikaturou nelze aplikovat mechanicky a formálně. Žalovaný tímto tak nepřímo naznačuje, že podle zákona o informace nelze žádat o informace. 

Žalovaný v napadeném rozhodnutí potvrdil argumentaci, kterou uplatnil ve svém rozhodnutí ze dne 26. 8., a sice že Česká pošta sice poskytuje veřejné služby, nicméně však vzhledem k tomu, že jako povinný subjekt vystupuje na liberalizovaném trhu, bylo by poskytnutí informací o něm podle InfZ, znevýhodněním jeho postavení na trhu. Toto tvrzení nicméně nemá žádnou oporu v zákoně InfZ, nemůže být proto samo o sobě důvodem pro odmítnutí žádané informace. Žalovaný v napadeném rozhodnutí i nadále souhlasí s argumentací, kdy se snaží vystupovat jako povinný subjekt jen v určité části své činnosti (ta, která se týká poskytování veřejné služby) a v případě jakékoliv jiné činnosti, která je předmětem fungování na liberalizovaném trhu, pak tvrdí, že povinným subjektem není. InfZ vymezuje okruh subjektů, které jsou podle § 2 InfZ povinny poskytovat informace o své činnosti. 

Žalovaný v napadeném rozhodnutí dále uvádí, že žádané informace mají charakter obchodního tajemství v souladu s § 504 zákona č. 89/2012 Sb., občanský zákoník v platném znění a tedy se jeObchodní tajemství tvoří konkurenčně významné, určitelné, ocenitelné a v příslušných obchodních kruzích běžně nedostupné skutečnosti, které souvisejí se závodem a jejichž vlastník zajišťuje ve svém zájmu odpovídajícím způsobem jejich utajení.ná o skutečnosti, které tvoří významné, určitelné, ocenitelné a v příslušných obchodních kruzích běžně nedostupné skutečnosti, které související se závodem a jejichž vlastník zajišťuje ve svém zájmu odpovídajícím způsobem jejich utajení. 

I kdyby se jednalo skutečně o informace podléhající obchodnímu tajemství, žalovaný měl postupovat podle § 12 InfZ, tedy, že „Všechna omezení práva na informace provede povinný subjekt tak, že poskytne požadované informace včetně doprovodných informací po vyloučení těch informací, u nichž to stanoví zákon“). Nelze však argumentovat tím, že žádané dokumenty jsou samy o sobě obchodním tajemstvím. Předmětem obchodního tajemství mohou být pouze skutečnosti, resp. informace v daném dokumentu (smlouvě), nikoliv však onen dokument (smlouva) celý. Informace, které jsou předmětem obchodního tajemství, musí splňovat pojmové definiční znaky obchodního tajemství (jak uvádí např. rozsudek KS v Hradci Králové ze dne 25. 5. 2001, č.j. 31 Ca 189/2000-27, publikovaný pod č. 857 v časopise Soudní judikatura č. 5/2001, rozsudek NSS ze dne 23. 10. 2007, č.j. 2 As 27/2007-87, rozsudek NSS ze dne 31. 7. 2006, č.j. A 2/2003-73, publikovaný pod č. 1469 ve Sb. r. NSS č. 2/2008, rozsudek MS v Praze sp.zn. 7 Ca 30/2003-39, rozsudek KS v Praze ze dne 14. 3. 2006, sp. zn. 44 Ca 82/2005).

# Návrh rozsudku

Z výše uvedených důvodů má žalobce za to, že by požadovaná informace měla být poskytnuta. Vzhledem k tomu, že žalovaný neuvedl konkrétní okolnosti svědčící o splnění podmínek obchodního tajemství, je třeba vycházet z toho, že takové důvody nejsou dány. (Žalovaný je neuvedl, ačkoliv k tomu měl prostor v řízení.) Jsou tedy splněny podmínky pro vydání informačního příkazu dle § 16 odst. 4 InfZ. Navrhuji proto, aby soud vydal následující rozsudek:

1. Napadené rozhodnutí se ruší.
2. Soud nařizuje žalovanému, aby žalobci poskytl požadované informace v elektronické podobě do 15 dnů od právní moci tohoto rozsudku.
3. Žalovaný je povinen nahradit náklady řízení žalobci do 3 dnů od právní moci tohoto
rozsudku.

Žalobce souhlasí s tím, aby soud projednal věc bez nařízení jednání. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
