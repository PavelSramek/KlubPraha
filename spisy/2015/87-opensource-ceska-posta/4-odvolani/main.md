---
prijemce: 
  role:     Povinný subjekt
  nazev:    Česká pošta s.p.
  ulice:    Politických vězňů 909/4
  PSC:      225 99
  mesto:    Praha 1
  DS:       
styl:       pirati-klub
vase:
  znacka:   JID 494792/2015/ČP
  den:      26.8.2015
nase:
  znacka:   ZK Pha 87/2014
  misto:    Praha
vec:        Odvolání proti rozhodnutí povinného subjektu
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

Dne 20. 5. 2015 jsem prostřednictvím portálu infoprovsechny.cz požádal Českou poštu s.p. jako povinný subjekt podle zákona č. 106/1999 Sb., o svobodném přístupu k informacím ve znění pozdějších předpisů , o následující informace: 

1. strategické a koncepční dokumenty povinného subjektu v oblasti informatiky,

2. seznam všech použitých řešení v oblasti informatiky s použitými open source programy s uvedením dodavatele řešení, názvu
počítačového programu, rozsahu nasazení (počet uživatelů, koncových zařízení atp.)

Povinný subjekt na tento můj dotaz zareagoval až po podání stížnosti dne 25. 6. 2015 a několika následných telefonických i písemných urgencích. Povinný subjekt ve svém rozhodnutí ze dne 26. 5. 2015 moji žádost zamítl, a to s odůvodněním, že podle Listiny základních práv a svobod (dále jen „Listiny“), Čl., 17 odst. 5 je musí povinný subjekt zohlednit specifika každého jednoho případu žádání o informace. Onen zmíněný odstavec ve své celé podobě zní nicméně následovně: „Státní orgány a orgány územní samosprávy jsou povinny přiměřeným způsobem poskytovat informace o své činnosti. Podmínky a provedení stanoví zákon.“ Listina tak tímto odkazuje na konkrétní zákon, kterým je zákon č. 106/1999 Sb., o svobodném přístupu k informacím (dále jen „InfZ“). 

Přestože Česká pošta již nemá monopolní postavení na trhu, není možné se domnívat, že tato skutečnost opravňuje povinný subjekt k tomu, aby úplně nebo selektivně neposkytoval informace podle InfZ, neboť InfZ takový důvod nezná. Česká pošta s.p. je jako státní podnik podle § 2 odst. 1 InfZ povinným subjektem, neboť u něj převažují prvky veřejnoprávní (nález ÚS sp. zn. I. ÚS 260/06). 

Rovněž se nelze domnívat, že je Česká pošta s.p. povinným subjektem jen v určité části své působnosti, která je vymezena tzv. základními službami, neboť InfZ stanoví kdo povinným subjektem je a kdo není, nikoliv kdo jím je pouze z části. 

V souvislosti s tím podávám v souladu s § 16 zákona č. 101/1999 Sb., o svobodném přístupu k informacím, odvolání. Navrhuji, aby nadřízený správní orgán postupem podle § 90 odst. 1 písm. b) zákona č. 500/2004 Sb., správní řád, ve znění pozdějších předpisů, ve spojení s § 20 odst. 4 písm. b) InfZ, napadené rozhodnutí zrušil a věc vrátil k novému projednání povinnému subjektu.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S úctou

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
