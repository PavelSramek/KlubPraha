---
title:      Žádost na ochranu proti nečinnosti
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 197/2015
your:
   role:    Nadrížený správní orgán
   name:    Pardubický kraj
      -     
   address:
      -     Komenského nám. 125
      -     Pardubice
sendby:     e-mail
style:      letter
---

Vážení,

dne 19. 10. jsem požádal Správu a údržbu silnic Pardubického kraje o informace v souladu se zákonem č. 106/1999 Sb., o svobodném přístupu k informacím o následující informace:

jakým způsobem (zejména prostřednictvím jakých elektronických informačních systémů) zajišťuje vaše organizace vedení účetnictví, plnění rozpočtu, vykazování údajů vůči centrální evidenci účetních informací státu (dále jen „ekonomické řízení příspěvkových organizací“). 

Dále k výše uvedenému žádám následující informace, týkající se zmíněného softwaru:

* kopii dokumentace
  podle § 155 zákona č. 137/2006 Sb., o veřejných zakázkách, v platném znění,
  k pořízení elektronického informačního systému v posledním výběrovém řízení, 
  včetně uzavřené smlouvy s vítězných uchazečem;
  pokud nebylo poslední výběrové řízení otevřené, zašlete prosím rovněž 
  dokumentaci k prvnímu řízení, kde byl tento systém vysoutěžen,
* souhrnnou informaci zahrnující název dodavatele systému, datum nasazení 
  systému vysoutěženého v posledním výběrovém řízení, počet příspěvkových 
  organizací evidovaných v systému anebo jej využívajících, celkové výdaje na systém
  (které uhradila Správa a údržba silnic Pardubického kraje, sám Pardubický kraj nebo jím ovládané či řízené osoby) v rozdělení na 
  kapitálové a provozní výdaje.

Jedná se o ty samé údaje, o které jsem žádal již Pardubický kraj dne 26. 9. 2015. Od Pardubického kraje jsem získal odpověď, že on sám tyto informace nemá, a že jimi disponuje Správa a údržba silnic Pardubického kraje jako samostatný povinný subjekt, odkud si mám dané informace vyžádat. 

Správa a údržba silnic Pardubického kraje jako povinný subjekt na moji žádost odpověděla dne 11. 11. 2015 v souladu s InfZ. Podmínila nicméně poskytnutí informací uhrazením poplatku ve výši 4400 Kč, a to na základě cenovníku, který má veřejně dostupný. Protože jsem s výší úhrady nesouhlasil, podal jsem v souladu s § 16a odst. 1 písm. d dne 19. 11. 2015 stížnost. Své podání jsem učinil prostřednictvím e-mailu s přiloženým dokumentem se zaručeným el. podpisem. Povinný subjekt prostřednictvím své podatelny sice potvrdil, že moji stížnost přijal, nicméně ji dle svých slov nepovažoval za oficiální korespondenci a vyhradil si právo na ni neodpovídat.

Vzhledem k tomu, že jsem v zákonné lhůtě neobdržel odpověď ani od povinného subjektu, nebo od nadřízeného správního orgánu, domnívám se, že povinný subjekt nepostupoval v souladu s § 16a odst. 5 InfZ. 

V souladu s § 80 odst. 4 písm. a) SpŘ proto navrhuji, aby nadřízený správní orgán **přikázal** nečinnému správnímu orgánu, aby do 5 dnů předložil stížnost se spisovým materiálem nadřízenému orgánu dle § 16 odst. 2 InfZ. Dále jako přílohu k této žádosti přikládám veškeré dokumenty (moji žádost, odpověď na ni a stížnost).

Prosím o poskytnutí informace do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách anebo na paměťovém médiu. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Tuto žádost podávám jako fyzická osoba. Předem děkuji za Vaši vstřícnost.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
