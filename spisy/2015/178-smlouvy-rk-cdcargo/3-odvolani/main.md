---
title:      Odvolání
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 178/2015
your:
   role:    Povinný subjekt
   name:    
      -     ČD Cargo, a.s.
   address:
      -     Jankovcova 1569/2c
      -     170 00
sendby:     ds
style:      letter
---

Dne 7. 10. 2015 jsem podal prostřednictvím e-mailu s zaručeným elektronickým podpisem odeslal žádost o informace podle zákona č. 106/1999 Sb., o svobodném přístupu k informacím (dále jen „InfZ“), ve znění pozdějších předpisů. Požadoval jsem následující informace:

1. Informace, zda mezi Vámi a JUDr. Radmilou Kleslovou, narozenou dne 25. 8. 1963, bytem Gutova 3317/15, Strašnice, 100 00 Praha 10, je uzavřena nějaká smlouva, popřípadě zda taková smlouva byla uzavřena v časovém období od 1. 1. 2010 až do současnosti.

2. Informace o tom, jaké plnění z těchto smluv vyplývá.

3. Znění výše zmíněných smluv.

Dne 13. 10. jsem od povinného subjektu obdržel sdělení, ve kterém tvrdí, že byl zřízen za účelem zřízení zisku, a nikoliv pro poskytování veřejných služeb. Dále dodává, že neposkytuje veřejné služby, a že v souladu s nálezem sp. zn. I. ÚS 260/06 Ústavního soudu se tedy sám nemůže považovat za povinný subjekt. Na základě toho povinný subjekt uvedl, že mi neposkytne jako žadateli žádné informace. 

Ačkoliv přípis, který povinný subjekt zaslal, sice není rozhodnutím ve formálním smyslu podle InfZ, z materiálního hlediska onen přípis vykazuje znaky tohoto rozhodnutí. S tvrzením společnosti ČD Cargo a.s., že není povinným subjektem, se však nelze ztotožnit. Nejvyšší správní soud již v rozsudku ze dne 8. září 2011, č.j. 9 As 48/2011 rozhodl, že společnost České dráhy, a.s. povinným subjektem dle InfZ je. Z toho logicky vyplývá, že i společnost stoprocentně vlastněná Českými drahami je také povinným subjektem, jinak by bylo jednoduché zmařit právo na informace zaručené InfZ.

Z výše uvedených důvodů podávám podle § 16 InfZ proti tomuto rozhodnutí odvolání. Připomínám, že rozhodovat o tomto odvolání by dle InfZ měl ten, kdo stojí v čele společnosti.

Prosím o poskytnutí informace v elektronické podobě e-mailem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
signature: 
  - Adam Zábranský
  - nar. 28. 12. 1993
  - bytem Zbynická 6, Praha 16
  - zastupitel hl. m. Prahy
abbr:       adam
...
