---
title:      Žádost o uplatnění opatření proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 237/2015
your:
   role:    Nadřízený správní orgán
   name:    
      -     Hlavní město Praha
   address:
      -     Mariánské náměstí 2
      -     110 10 Praha 1
   note:
      -     k rukám ředitelky MHMP Ing. Martiny Děvěrové
sendby:     ds
style:      letter
---

Vážení,

Dne 1. 12. 2015 jsem požádal elektronickou cestou o přístup do registru oznámení městské části Prahy 10 podle střetu zájmů. Následně jsem dne 21. 12. 2015 obdržel od městské části Prahy 10 přípis č. P10-133599/2015, ve kterém uvádí, že je z technických důvodů registr oznámení o činnostech, oznámení o majetku a oznámení o příjmech, darech a závazcích podávaných veřejnými funkcionáři podle zákona č. 159/2006 Sb., o střetu zájmů, ve znění zákona č. 216/2008 Sb,. ze dne 1. 12. 2015 nepřístupný, a že mi bude přístup poskytnut hned tehdy, jakmile dojde k jeho zprovoznění. 

Vzhledem k tomu, že městská část Praha 10 nevyhověla mé žádosti, podal jsem dne 4. 1. 2016 v souladu s § 16a odst. 1 písm. b) zákona č. 106/1999 Sb., o svobodném přístupu k informacím, stížnost na vyřizování žádosti o informace. Vzhledem k tomu, že jsem neobdržel odpověď v lhůtě 21 dnů (sedmi dnů pro předání a 15 dní k vyřízení jak uvádí § 16a odst. 5, resp. § 16a odst 8. zákona č. 106/1999 Sb,. o svobodném přístupu k informacím), se domnívám, že je nadřízený správní orgán nečinný, a žádám tedy o uplatnění opatření proti nečinnosti
podle § 80 odst. 3 zákona č. 500/2004 Sb., Správního řádu.

Prosím o poskytnutí informace do datové schránky či na e-mailovou adresu uvedené v patičce této zprávy. Předem děkuji za Vaši vstřícnost.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
