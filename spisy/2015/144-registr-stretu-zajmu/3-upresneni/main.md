---
title:      Upřesnění žádosti o nahlédnutí do registru
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 144/2015
your:
   role:    
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---


Vážení

dne 25. 9. jsme podal vyplněný formulář žádosti o nahlédnutí do registru oznámení o činnostech, oznámení o majetku a oznámení o příjmech, darech a závazcích podávaných veřejnými funkcionáři podle zákona č. 159/2006 Sb., o střetu zájmů, ve znění zákona č. 216/2008 Sb. (dále jen „Registr“).

Ve své žádosti jsem v souladu s § 4a odst. 2 písm. f) zákona č. 106/1999 Sb., o svobodném přístupu k informacím a dále ve znění zákona č. 222/2015 Sb. žádal, aby mi bylo umožněno nahlížet do Registru vždy od jeho doplnění po dobu 14 dní, a to v elektronické podobě prodloužením platnosti vydaných údajů anebo vydáním nových přístupových údajů.

Povinný subjekt na tuto mojí žádost reagoval přípisem, ve kterém požadoval upřesnění dotazu, aby mohl požadavek posoudit ze všech hledisek, a to právních i technických, a popřípadě zajistit rozšíření služby o nové možnosti. Podle § 4a odst. 2 písm. f) zákona č. 106/1999 Sb., o svobodném přístupu k informacím, lze žádat o umožnění dálkového přístupu k informaci, která se v průběhu času mění, obnovuje, doplňuje nebo opakovaně vytváří.

Moji žádost o přístup do Registru lze proto chápat právě ve smyslu § 4a odst. 2 písm. f) zákona č. 106/1999 Sb., o svobodném přístupu k informacím, kdy obsah Registru je informací, která se v průběhu času mění, obnovuje, doplňuje nebo opakovaně vytváří a žádost o přístup do Registru je podána analogickým způsobem, jako je tomu v případě žádosti č. Zk Pha 142/2015 (o záznamy z jednání Rady). V případě žádosti č. Zk Pha 142/2015 je žádáno o informaci vždy poté, co je vytvořena; v případě mé žádosti o přístup do Registru je žádáno o informaci vždy poté, co uplyne ona uvedená čtrnáctidenní lhůta.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
