---
prijemce: 
  role:     Povinný subjekt
  nazev:    Dopravní podnik měst Liberce a Jablonce nad Nisou, a.s.
  ulice:    Mrštíkova 3
  PSC:      461 71
  mesto:    Liberec
  DS:       
styl:       pirati-klub
vase:
  znacka:   
  den:
nase:
  znacka:   ZK Pha 21/2015
  misto:    Praha
vec:        Stížnost zastupitele hl. m. Prahy v žádosti informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

Dne 24. 3. 2015 jsem podal podle zákona č. 106/1999 Sb., o svobodném přístupu k informacím (dále jen InfZ), ve znění
pozdějších předpisů žádost o informace Vašemu dopravnímu podniku (Dopravní podnik měst Liberce a Jablonce nad Nisou a.s., dále jen DPMLJ a.s.) jako povinnému subjektu. Týkala se problematiky SMS jízdenek, ke které jsem zpracovával rešerši, porovnávající situaci v jednotlivých krajských městech. Žádal jsem proto následující informace:

- 1. veškeré smlouvy na předmětné služby, a to včetně všech uzavřených dodatků a (pokud
máte k dispozici) nejnovějšího konsolidovaného znění textu smlouvy,

- 2. informace o celkovém vybraném jízdném prostřednictvím předmětných služeb a o výši
celkové provize (jakékoliv platby) jednotlivým dodavatelům (a to v obou případech za rok
2014 a v členění na SMS jízdenky a aplikace do mobilního telefonu, pokud jsou ve Vašem
městě používány oba tyto platební kanály).

Ke korespondenci v této záležitosti jsem zmocnil svého asistenta Jana Loužka, který také dne 31. 3. 2015 obdržel první Vaší odpověď. V té které bylo uvedeno, že DPMLJ a.s. nemá a nikdy neměl se společnostmi Erika nebo Crowsnest žádný smluvní vztah. Vzhledem k tomu, že webové stránky DPMLJ a.s. uváděly informace jiné (http://www.dpmlj.cz/mhd-liberec/informace/sms-jizdenka) jsem si vyžádal vysvětlení. Následně mi dne 8. 4. 2015 byla zaslána druhá odpověď, která již tento smluvní vztah přiznala, nicméně DPMLJ a.s. moji žádost částečně zamítl s odůvodněním, že smlouvy obsahují podle § 9 odst. 1 InfZ obchodní tajemství. Byly rovněž poskytnuty i souhrnné informace ohledně celkového vybraného jízdného prostřednictvím předmětných služeb. Informace o výši provize poskytnuta nebyla, opět s odůvodněním, že se jedná o obchodní tajemství.

Proto jsem podal dne 8. 4. odvolání, kterému nicméně bylo vyhověno dne 23. 4. opět jen částečně. Některé informace (výše provize) byly poskytnuty mému asistentovi Janu Loužkovi telefonicky neveřejně; částečně poté ekonomický ředitel DPMLJ a.s. po zasedání představenstva zaslal rovněž mému asistentovi Janu Loužkovi ony smlouvy ohledně SMS jízdenek, nicméně graficky upravené (tzn. s některými informacemi zakrytými/začerněnými). Proto se domnívám, že mi byla požadovaná informace poskytnuta opět jen částečně. Vzhledem k tomu, že povinný subjekt nevydal oficiální rozhodnutí, podávám podle § 16 odst. 1. písm c) stížnost na postup při vyřizování žádosti o informace.

Prosím o poskytnutí informace do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
