---
prijemce: 
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   S-MHMP 523484/2015 RED
  den:      2015-04-22
nase:
  znacka:   ZK Pha 25/2015
  misto:    Praha
vec:        Odvolání zastupitele hlavního města Prahy
vyrizuje:   
  jmeno:    Mgr. Bc. Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

v souladu s § 51 odst. 3 zákona č. 131/2000 Sb., o hlavním městě Praze, ve znění pozdějších předpisů, jsem žádal Magistrát hlavního města Prahy o poskytnutí auditu hospodaření Dopravního podniku hl. m. Prahy, a. s., který vyhotovil na objednávku tehdejšího primátora Bohuslava Svobody advokát Mgr. Václav Láska.

Tuto žádost jsem podal z důvodu, že moje dřívější žádost č. Zk Pha 3/2014 byla ze strany Magistrátu hlavního města Prahy zamítnuta s odůvodněním, že Praha tento dokument nemá. Nicméně, po telefonickém hovoru s panem senátorem Láskou jsem byl informován, že tento dokument má Praha k dispozici, resp. může být Praze poskytnut tehdy, pokud si o něj pana senátora Lásku zažádá. Proto jsem podal novou žádost dne 30. 3. (evidovanou pod touto spisovou značkou). 

Dne 22. 4. 2015 povinný subjekt odmítl informaci poskytnout, a to z toho důvodu, že je daná informace podle § 11, odst. 4. písm a) InfZ předmětem trestního řízení. Argumentuje, že probíhá trestní řízení s Bohuslavem Svobodou ohledně zadání zakázky na zpracování právního auditu. Tato skutečnost nicméně není pravdivá; Policie České republiky v dané věci podání trestního oznámení odložila (viz přiložený článek). Nejde tedy o probíhající trestní řízení a není dán proto důvod k uplatnění § 11 odst. 4. písm a) InfZ.

I pokud by trestní stíhání nadále probíhalo, dovoluji si poznamenat, že o dokument jsem požádal jako zastupitel hlavního města Prahy. Uvedený dokument byl zaplacen z veřejných prostředků rozpočtu hlavního města Prahy, o kterém rozhoduje Zastupitelstvo hlavního města Prahy, jehož jsem členem. Není pochyb o tom, že kontrola hospodaření s prostředky Dopravního podniku jakožto akciové společnosti hlavního města Prahy (které se týkal audit), tak i s prostředky rozpočtu hlavního města Prahy vynakládanými na právní služby je součástí samostatné působnosti. Spadá tedy pod rozsah informací poskytovaných zastupitelům hlavního města Prahy podle zákona č. 131/2000 Sb. Poskytování informací zastupitelům podle citovaného zákona není poskytování externím subjektům, nýbrž pouhou distribucí informací uvnitř povinného subjektu. Nelze tedy argumentovat tím, že by bylo zhoršeno postavení hlavního města Prahy v rámci trestního řízení. Pokud povinný subjekt zdůvodňuje odepření informace obavou z jejího zveřejnění, jde o zdůvodnění, které nemá oporu v zákoně ani v žádosti, neboť žádost nesměřovala ke zveřejnění informace, ale pouze k jejímu poskytnutí zvolenému zastupiteli. 

Prosím o poskytnutí informace do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. V této věci zmocňuji k jednání rovněž svého asistenta, pana Jana Loužka. Předem děkuji za Vaši vstřícnost.

Děkuji 

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
