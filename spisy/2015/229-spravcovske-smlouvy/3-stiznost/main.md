
---
title:      Stížnost proti postupu při vyřizování žádosti o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 229/2015
your:
   role:    povinný subjekt
   name:
      -     Magistrát hlavního města Prahy
   address:
      -     Mariánské náměstí 2
      -     Praha 1, 110 00
sendby:     ds
style:      letter
---

Vážení,

dne 25. listopadu 2015 jsem požádal hl. m. Prahu (dále jen „povinný subjekt“) o následující informace:

1. aktuálně platné smlouvy na správu nemovitostí/objektů mezi městem a správcovskými společnostmi Liga servis, s.r.o., ACTON, s.r.o., CENTRA a.s., PMC FACILITY a.s., Solid a.s., VAS a Trade Centre Praha, a.s., ze kterých jsou zřejmé práva a povinnosti obou smluvních stran, včetně dodatků, které tyto práva a povinnosti mění (od každé společnosti stačí jedna smlouva, minimálně se společnostmi Liga servis a ACTON existují smlouvy zahrnující veškeré spravované nemovitosti - nepotřebuji seznam spravovaných nemovitostí ani dodatky, které pouze mění rozsah spravovaných nemovitostí),
2. náklady, které hl. m. Praha vynaložilo na dům Karmelitská 25 (např. vyplacené faktury správcovské firmě, vlastní náklady) za roky 2010-2015 (do dne podání této žádosti) a to rozepsané po jednotlivých rocích a co nejpodrobněji je to možné (aby byly zřejmé např. druh činnosti a časové období).

V žádosti jsem zažádal o poskytnutí požadovaných informací, a to tak, že jsem poprosil „o poskytnutí informace do mé datové schránky či na e-mailovou adresu“. Povinný subjekt mi sice informace poskytl v plné požadované šíři, nicméně to udělal tím způsobem, že mi je poslal na adresu trvalého bydliště poštou. V odpovědi píše, že tak dělá v souladu se zákonem o svobodném přístupu k informacím, navíc zmínil, že smlouvy jsou vedeny v centrální evidenci smluv, tudíž jsou mi přístupné i bez žádosti.

Mám za to, že postup povinného subjektu nebyl v souladu se zákonem, protože jsem výslovně žádal o poskytnutí informací elektronickou cestou, což povinný subjekt nereflektoval. Není ani pravda, že smlouvy jsou přístupné v centrální evidenci smluv, protože jsou tam sice zaevidované, nelze si je však zobrazit, viz následující přehled:

 - Liga-servis http://zastupitelstvo.praha.eu/ina2014/cessmldetail.aspx?id=3417,
 - ACTON http://zastupitelstvo.praha.eu/ina2014/cessmldetail.aspx?id=2848,
 - PMC FACILITY http://zastupitelstvo.praha.eu/ina2014/cessmldetail.aspx?id=3486,
 - SOLID http://zastupitelstvo.praha.eu/ina2014/cessmldetail.aspx?id=3500,
 - VAS http://zastupitelstvo.praha.eu/ina2014/cessmldetail.aspx?id=3079,
 - TCP http://zastupitelstvo.praha.eu/ina2014/cessmldetail.aspx?id=4659,
 - CENTRA - v evidenci smluv ani není zaevidovaná.

Když povinný subjekt tvrdí, že smlouvy má uložené v elektronické evidenci smluv, nechápu, proč mi je neposkytl elektronickou cestou, zvláště když jsem o to výslovně požádal. Z výše uvedených důvodů tímto podávám stížnost na postup při vyřizování žádosti o informace dle § 16a odst. 1 písm. b) a c) zákona o svobodném přístupu k informacím. Žádám nadřízený správní orgán, aby povinnému subjektu uložil poskytnout mi informace elektronickou cestou tak, jak jsem žádal do 5 dní od doručení rozhodnutí.

Prosím o poskytnutí informace do mé datové schránky či na e-mailovou adresu. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. V případě nejasností mě neváhejte kontaktovat např. na e-mail či telefonní číslo.

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
  - zastupitel hl. m. Prahy
abbr:       adam
...
