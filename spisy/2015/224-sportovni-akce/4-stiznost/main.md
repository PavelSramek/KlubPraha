---
title:      Stížnost na vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 224/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 19. 11. 2015 jsem v souladu se zákonem č. 106/1999 Sb, o svobodném přístupu k informacím (dále jen „InfZ“), a v souladu s § 51 odst. 3 písm. c) zákona č. 131/2000 Sb, o hlavním městě Praze požádal o informace týkajících se sportovních akcí a předávání vstupenek hlavnímu městu Praze v souvislosti s nimi. 

Dne 18. 12. 2015 jsem obdržel odpověď od povinného subjektu, ve které poskytl část požadované informace. Neformálně uvedl, že část žádané informace neexistuje a nevydal rozhodnutí o částečném odmítnutí žádosti. Povinný subjekt uvádí, že předávací protokoly k jednotlivým vstupenkám neexistují, stejně jako neexistují seznamy osob, které dané vstupenky obdržely. S tímto závěrem povinného subjektu se však lze ztotožnit jen částečně. Povinný subjekt zcela jistě disponuje informacemi o tom, který člen Zastupitelstva nebo jiných orgánů Hlavního města Prahy danou vstupenku obdržel. Stejně tak by měl disponovat informacemi o tom, kolik bylo vstupenek zasláno do jednotlivých městských firem, akciových a příspěvkových společností Prahy, jejich partnerům apod. Tato informace je součástí informace, která byla v žádosti ze dne 19. 11. žádána. Naprosto se proto nelze ztotožnit se závěrem, že dané vstupenky byly jen a pouze poskytovány pražským školám, jak povinný subjekt tvrdí.

Protože povinný subjekt poskytl žádanou informaci pouze částečně, podávám tímto podle § 16a odst. 1. písm. c). stížnost na vyřizování žádosti o informace. Žádám o komunikaci výhradně elektronickou cestou. Dokumenty poskytněte ve strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
