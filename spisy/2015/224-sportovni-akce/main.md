---
title:      Žádost o informace dle zákona č. 106/1999 Sb.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 224/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
   note:
      -     k rukám JUDr. Martiny Děvěrové, MPA, ředitelky Magistrátu hl. m. Prahy
sendby:     ds
style:      letter
---


Vážená paní ředitelko,

žádám v souladu se zákonem č. 106/1999 Sb, o svobodném přístupu k informacím, a v souladu s § 51 odst. 3 písm. c) zákona č. 131/2000 Sb, o hlavním městě Praze o následující informace ohledně sportovních akcí, které se konaly v období od 1. 6. 2013 až do podání této žádosti a které hlavní město Praha spolufinancovalo částkou vyšší než 3 mil. Kč (dále jen „**sportovní akce**“), konkrétně ohledně vstupenek na tyto sportovní akce, které hlavní město Praha obdrželo v souvislosti se sponzorstvím a které rozdělilo zdarma nebo se slevou mezi jiné osoby (dále jen „**vstupenky**“):

U každé sportovní akce uveďte:

1. Předávací protokol nebo jiný doklad o předání vstupenek pořadatelem akce (nebo jiným distributorem vstupenek) hl. m. Praze.

2. Jakým způsobem (podle jakého klíče) probíhalo rozdělení vstupenek a výběr osob, které vstupenku získají.

3. Kdo byl zodpovědnou osobou za rozdělení vstupenek a výběr osob, které vstupenku získají.

4. Seznam osob, které získaly vstupenku; u každé osoby uveďte její jméno, příjmení, typ vstupenky (např. podle sektoru a umístění místa), nominální cenu (vytištěnou na vstupence), výši slevy (nejde-li o vstupenku zdarma), a dále také skutečnou cenu vstupenky (ohodnocenou tržní cenou nebo dle smlouvy pořadatele s hl. m. Prahou), pokud ji máte k dispozici.

5. Informace o tom, jakým způsobem bylo předání vstupenek podle bodu 1 a jejich rozdělení podle bodu 2 zaúčtováno v účetnictví hl. m. Prahy. Uveďte příslušné účetní zápisy a účetní doklady operací podle první věty tohoto bodu.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
