---
prijemce: 
  role:     Povinný subjekt
  nazev:    Pražská plynárenská Servis distribuce, a. s.
  ulice:    U Plynárny 1450/2a
  PSC:      140 00
  mesto:    Praha 4 - Michle
  DS:       
styl:       pirati-klub
vase:
  znacka:   
  den:
nase:
  znacka:   ZK Pha 38/2015
  misto:    Praha
vec:        Odvolání zastupitele hl. m. Prahy proti odepření informací
vyrizuje:   
  jmeno:    Adam Zábranský
  telefon:  +420 721 006 868
  ds:       xwfwgha
  mail:     adam.zabransky@praha.eu
---

Vážení,

dne 29. dubna 2015 jsem v souladu s § 51 odst. 3 písm. c) zákona č. 131/2000 Sb., o hlavním městě Praze (dále jen "zákon o HMP"), ve znění pozdějších předpisů, žádal obchodní společnost Pražská plynárenská Servis distribuce, a. s., o následující informace:

  - aktuální seznam členů dozorčí rady a přestavenstva společnosti
  - výši jejich měsíčních odměn, popř. pravidla pro udělování speciálních odměn.

V dopise ze dne 21. května 2015 uvedená společnost mou žádost odmítla s tím, že § 51 odst. 3 písm. c) zákona o HMP se na tuto společnost nevztahuje, protože nebyla založena ani zřízena hl. m. Prahou a že navíc toto ustanovení předpokládá souvislost požadovaných informací s výkonem funkce zastupitele, kterou jsem neuvedl.

Takovouto argumentaci považuji za chybnou. Předně mám za to, že § 51 odst. 3 písm. c) zákona o HMP, ačkoliv jeho doslovné znění umožňuje požadovat informace pouze od "zaměstnanců právnických osob, které hlavní město Praha založilo nebo zřídilo", je třeba vykládat extenzivně a že se musí vztahovat na všechny společnosti, které hl. m. Praha ovládá (tedy i pokud je nezaložilo ani nezřídilo), jakož i na dceřinné společnosti takovýchto právnických osob. Připuštěním pouze jazykového výkladu by totiž toto ustanovení šlo jednoduchým způsobem obejít (např. město by si kupovalo firmy již založené někým jiným nebo by všechnu činnost obchodních společností realizovalo skrze dceřinné společnosti) a znemožnit tak zastupitelům hl. m. Prahy přístup k informacím.

K "souvislosti požadovaných informací s výkonem funkce zastupitele" pak uvádím, že jedním z úkolů zastupitele je kontrola hospodaření města a kontrola činnosti Rady hl. m. Prahy. Rada hl. m. Prahy volí představenstvo společnosti Pražská plynárenská Holding, a.s., které následně volí statutární orgány svých dceřinných společností. Rada hl. m. Prahy je tak nepřímo odpovědná za fungování celého plynárenského holdingu. Ve stanovisku Ministerstva vnitra č. 7/2011 k rozsahu informací poskytovaných členovi zastupitelstva
obce v souvislosti s výkonem jeho funkce se uvádí:

> "Rozsah informací vztahujících se k výkonu funkce člena zastupitelstva obce se však rozhodovací pravomocí zastupitelstva obce nevyčerpává. Mezi informace, které se vztahují k výkonu funkce člena zastupitelstva obce, je nutné zahrnout i ostatní informace, které vypovídají o samosprávných aktivitách jiných obecních orgánů než je zastupitelstvo obce, v nichž však zastupitelstvo obce nemá ani potencionální rozhodovací oprávnění. Jedná se o informace vypovídající o výkonu pravomocí v samostatné působnosti, které jsou vyhrazeny radě obce podle § 102 odst. 2 zákona o obcích, dále o informace vztahující se k pravomocem starosty obce podle § 103 odst. 4 zákona o obcích a k úkolům tajemníka obecního úřadu např. v personální oblasti podle § 110 zákona o obcích, které si z jejich povahy zastupitelstvo nemůže vyhradit. I když v těchto záležitostech není dána rozhodovací pravomoc zastupitelstva obce, nelze tomuto orgánu jakožto vrcholnému samosprávnému orgánu obce bránit v tom, aby alespoň zprostředkovaně hodnotil činnost rady či starosty obce (případně obecního úřadu) v samostatné působnosti, a tudíž nelze tyto informace apriori vyloučit z rozsahu informací vztahujících se k výkonu mandátu člena zastupitelstva obce."

Na konec připomínám, že, jak je zřejmé z již zmíněného stanoviska Ministerstva vnitra, žádosti o informace zastupitelů musejí být vyřizovány z procesního hlediska dle zákona o svobodném přístupu k informacím. Povinný subjekt (v tomto případě Pražská plynárenská Servis distribuce, a.s.), pokud dospěje k závěru, že požadované informace nespadají do sféry vymezené § 51 odst. 3 písm. c) zákona o HMP, musí žádost vyřizovat dle zákona o svobodném přístupu k informacím. Tak se v tomto případě nestalo - povinný subjekt nezvažoval, zda je informaci povinen dle tohoto zákona poskytnout.

Na základě výše uvedených argumentů tímto podávám odvolání proti odepření informací dle § 16 odst. 1 zákona č. 106/1999 Sb., o svobodném přístupu k informacím a žádám, aby mi informace byly poskytnuty.

Prosím o doručování prostřednictvím e-mailové adresy nebo datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Adam Zábranský
  - nar. 28. 12. 1993
  - bytem Zbynická 6, Praha 16
  - zastupitel hl. m. Prahy
...
