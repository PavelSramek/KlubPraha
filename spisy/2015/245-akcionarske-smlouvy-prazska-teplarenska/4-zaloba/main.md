---
title:      --
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 245/2015
your:
   name:    
      -     Městský soud v Praze
   address:
      -     Spálená 6/2
      -     120 00 Praha 2
sendby:     ds
style:      letter
---

## Žaloba proti rozhodnutí správního orgánu podle ust. § 65 a násl. s.ř.s.

**Žalobce:**   Jakub Michálek, nar. 6. 2. 1989, bytem Zenklova 193, Praha 8

**Žalovaná:**  Pražská teplárenská holding a.s., IČO 264 16 808 se sídlem Partyzánská 1, Praha 7

**Přílohy:**

1. Žádost o informace ze dne 11. 12. 2015
2. Rozhodnutí žalované ze dne 23. 12. 2015
3. Stížnost na nečinnost ze dne 6. 1. 2016
4. Rozhodnutí žalované ze dne 14. 1. 2016

### Předmět řízení a dosavadní průběh řízení

1. Žalobce podal jakožto zastupitel hl. m. Prahy dne 1. 12. 2015 žádost o informace podle zákona č. 106/1999 Sb., o svobodném přístupu k informacím (dále jen „InfZ“), a podle § 51 odst. 3 písm. c) zákona č. 131/2000 Sb, o hlavním městě Praze (dále jen „zákon o HMP“), jíž žádal žalovanou o poskytnutí následujících informací (dále jen „požadované informace“): Všechny akcionářské smlouvy, které kdy uzavřela Pražská teplárenská holding a.s.
2. Žalovaná na tuto žádost odpověděla dopisem ze dne 23. 12. 2015, který sice z formálního hlediska není rozhodnutím, ale naplňuje materiální znaky rozhodnutí o odmítnutí žádosti o informaci. Žalovaná v něm tvrdí, že není povinným subjektem dle InfZ a že požadovanou informaci žalobci neposkytne.
3. Žalobce si tuto odpověď vyzvedl až 19. 1. 2016, a proto již dne 6. 1. 2016 zaslal žalované stížnost na nečinnost. Tuto stížnost žalovaná posoudila jako odvolání proti odmítnutí žádosti a proto žalobci zaslala dopis ze dne 14. 1. 2016 (dále jen „napadené rozhodnutí“), ve kterém své předchozí rozhodnutí potvrdila. Stejně jako předchozí dopis ani tento není rozhodnutím z formálního hlediska, nicméně materiálně se jedná o rozhodnutí o potvrzení postupu povinného subjektu podle § 90 odst. 5 zákona č. 500/2004, Sb., správního řádu (dále jen „s.ř.s.“), případně § 16a odst. 6 písm. a) InfZ.
4. Ačkoliv posouzení žalobcovy stížnosti jako odvolání bylo ze strany žalované nedorozuměním, z napadeného rozhodnutí je zřejmé, že nadřízený správní orgán (předseda představenstva žalované) trvá na odmítnutí žádosti, dokonce má svůj názor podepřený jakousi analýzou. Z toho důvodu má žalobce za to, že vyčerpal všechny opravné prostředky, ačkoliv k tomu přispělo nedozorumění na straně žalované. Chtít po žalobci, aby v takové situaci podával „další“ odvolání, by bylo nadbytečným formalismem.

### Žalobní body

1. Žalobce má za to, žalovaná mu měla požadované informace poskytnout na základě § 51 odst. 3 písm. c) zákona o HMP. Žalobce je zastupitelem hl. m. Prahy a informace souvisejí s výkonem jeho funkce, když spadají zcela určitě do výkonu samostatné působnosti a vypovídají o základním fungování žalované ve vztahu k ostatním akcionářům žalované, případně společnosti Pražská teplárenská, a.s., kterou žalovaná vlastní ze 47,42 %. Ačkoliv práva akcionáře k žalované vykonává na základě § zákona o HMP rada hl. m. Prahy, jednou ze základních funkcí zastupitelstva je kontrolní funkce vůči činnosti rady. Ačkoliv § 51 odst. 3. písm. c) zákona o HMP se zmiňuje pouze o „právnických osobách, které hlavní město Praha založilo nebo zřídilo“, dle žalobce není důvod, proč by se toto ustanovení nemělo vztahovat na všechny stoprocentně vlastněné (viz též rozsudek Nejvyššího správního soudu ze dne 19. února 2013, č. j. 8 Aps 5/2012 - 47), ale i všechny pouze ovládané obchodní společnosti.
2. I kdyby nebyla žalovaná povinna poskytnout požadované informace na základě zákona o HMP, platí, že žalovaná je veřejnou institucí ve smyslu § 2 odst 1 InfZ. Žalovaná je z 51 % vlastněna hl. m. Prahou (viz http://www.ptas.cz/pth/), tudíž je jí ovládána. Její pozice je obdobná jako pozice obchodní společnosti ČEZ, a.s., kterou již Nejvyšší správní soud ve svém rozsudku ze dne 6. října 2009, č.j. 2 Ans 4/2009-93 prohlásil za povinný subjekt dle InfZ.

### Návrh rozsudku

Z výše uvedených důvodů žalobce navrhuje, aby soud vydal následující rozsudek:

1. Rozhodnutí žalované ze dne 14. 1. 2016 se zrušuje.
2. Žalované se nařizuje poskytnout žalobci informace v rozsahu jeho žádosti ze 11. 12. 2015, tedy: Všechny akcionářské smlouvy, které kdy uzavřela Pražská teplárenská holding a.s.

Žalobce souhlasí s tím, aby soud projednal věc bez nařízení jednání. 


---
signature:
  - Jakub Michálek
abbr:       jakub
...
