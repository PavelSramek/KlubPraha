# Smlouva k SMS jízdenkám s Dopravním podnikem Praha

Kromě této nevýhodné smlouvy je Erika a.s., dnes Globdata a.s., držitelem patentu [Způsob provádění platební transakce s využitím mobilního terminálu](https://isdv.upv.cz/webapp/pts.det?xprim=1028679&lan=cs).

## Znění smlouvy

10\. Exkluzivita zpracování

10.1. DPHMP poskytuje CROWS touto smlouvou po dobu trvání této smlouvy exkluzivitu zpracování a zavazuje se, že po dobu trvání této smlouvy:

a) neuzavře s jinou osobou za stejným účelem, za jakých je uzavřena tato smlouva a k výkonu stejných či obdobných činností, jaké vykonává CROWS podle této smlouvy, smlouvu nebo jakoukoliv jinou písemnou či ústní dohodu,  
b) nebude zajišťovat plnění, které na základě této smlouvy zajišťuje CROWS, svým jménem a na svůj účet a ani neumožní, aby takové plnění bylo poskytováno jménem třetí osoby na účet DPHMP,  
c) nebude sám vyvíjet ani se nebude finančě či jinak fakticky (např. poskytnutím technického či personálního zázemí) podílet na vývoji technických řešení odlišných od Elektronické jízdenky, resp. Systému, která by umožňovala cestujícím objednání elektronické jízdenky prostřednictvím mobilního telefonu nebo jiného obdobného technického zařízení, jehož prostřednictvím lze využívat mobilní telekomunikační služby,  
(...)  
f) zajistí, aby objednání Elektronické jízdenky či platba za ní nebyla na straně cestujících spojena se zvýšenou právní povinnotí vyplývající ze Smluvních přepravních podmínek, Přepravního řádu či Tarifu a/nebo s daktickou nutností vynakládat zvýšené úsilí, které by bylo v nepoměru s právní povinnotí	nebo faktickým úsilím obvykle vynakládám cestujícím na zakoupení standardní jízdenky a které by cestujícího vedly k rozhodnutí využívat k úhradě Jízdného standardní jízděnky,  
g) nepřestane z jakýchkoli důvodů pověřovat CROWS výběrem jízdného prostředbuctvím mobilní telekomunikační služby,  
h) neučiní žádný újok či opatření, kterým by zmařil základní účel této smlouvy,  
i) olnění podle této smlouvy nijak neomezí nebo neztíží ani neučiní úkol, který by vedl k zániku závazků z této smlouvy, pokud současně nebudou dány podmínky pro řádné odstoupení od této smmlouvy podle odst. 12.3. této smlouvy v důsledku neplnění závazků ze strany CROWS.

10.2. za porušení závazků dle odst. 10.1. této smlouvy se pokládá též situace, kdy se jednání popsaného v odst. 10.1. písm. a) až i) dopustí osoba jednající s DPHMP ve shodě ve smyslu ustavení § 66b obchodního zákoníku.

10.3. V případě, že DPHMP nebo osoba jednající s ním ve shodě učiní úkony uvedené v odst. 10.1. smlouvy, je DPHMP povinnen zaplatit CROWS smluvní pokutu v následující výši:

a) V případě, že v důsledku úkonu DPHMP nebo osoby jednající s ním ve shodě dojde k omezení plnění poskytovaného ze strany CROWS, avšak nedojde k úplnému ukončení poskytování takového plnění, je DPHMP povinen hradit CROWS v kažedém kalendářní měsíc trvání této smlouvy smluvní pokutu ve výši rozdílu průměrné měsíční Odměny a skutečné Odměny na jejíž úhradu vznikne CROWS v daném kalendářním měsíci nárok. Smluvní pokuta dle tohoto písmene je splatná vždy spolu s Odměnou za daný kalendářní měsíc.
b) V případě, že v důsledku úkonu DPHMP nebo osoby jednající s ním ve shodě dojde k úplnému ukončení poskytování plnění CROWS, a to v důsledku faktického stavu (tj. bez současného ukončení právní účinnosti smlouvy), je DPHMP povinnen uhradit CROWS smluvní pokutu ve výši násobku průměrné měsíční odměny a počtu celých kalendářních měsíců, které od ukončení poskytování plnění ze strany CROWS zbývají do konce účinnosti této smlouvy. Smluvní pokuta dle tohoto písmene je splatná ve lhůtě 30 dnů od doručení písemné výzvy k její úhradě DPHMP

10.4. Za ukončení poskytování plnění v důsledku faktického stavu ve smyslu odst. 10. 3. písm. b) této smlouvy se pokládá i situace, kdy DPHMP učiní právní úkon, který se později ukáže jako neplatný či neúčinný (například pokud DPHMP odstoupí od této smlouvy, aniž by byly splněny podmínky pro řádné odstoupení od této smlouvy z důvodu porušení povinnosti, na kterou se vztahuje smluvní pokuta dle odst. 10. 3. písm. a)a a/nebo dle odst. 10.3. písm. b) této smlouvy, není povinnost DPHMP uhradit CROWS příslušnou smluvní pokutu nijak dotčena.

10.5. Výše průměrné měsíční Odměny bude pro účely odst. 10.3. této smlouvy stanovena jako aritmetický průměr Odměn včetně DPH vyplácených CROWS za odbdobí posledních dvanácti měsíců bezprostředně předcházejících okamžik omezení, resp. ukončení, poskytování plnění ze strany CROWS nebo za celé období účinnosti této smlouvy, pokud trvala méně než dvanáct měsíců.

11\. **Doba trvání smlouvy, práco opce**

11.1. Tato smlouva nabývá platnosti dnem jejího podpisu posledním z účastníků této smlouvy. Účinnosti tato smlouva nabývá dne **1. 8. 2008.** 

11.2. Tato smlouva se uzavírá na dobu určitou, a to na dobu **10 let** ode dne nabytí účinnosti této smlouvy, tj. na dobu do 31. 7. 2018. 

11.3. Účinnost této smlouvy se bez dalších úkonů smluvních stran automaticky prodlužuje o dalších **10 let** (tj. do 31. 7. 2028), v případě, že

a) DPHMP bude mít po 31. 7. 2018 nadále zájem o pokračování v plnění toto smlouvy a utto skutečnost písemně oznámí CROWS, a to v období posledních 6 měsíců před koncem účinnosti této smlouvy, tj. v období od 1. 2. 2018 do 31. 7. 2008, nebo

b) CROWS bude mít po 31. 7. 2018 nadále zájem o pokračování v plnění této smlouvy a tuto skutečnost písemně oznámí DPHMP, a to v období posledních 6 měsíců před koncem účinnosti této smlouvy, tj. v období od 1. 2. 2018 do 31. 7. 2008.

12\. **Ukončení smlouvy**

12.1. Tato smlouva může být ukončena písemnou dohodou smluvních stran.

12.2. Tuto smlouvu nelze jednostranně vypovědět.

12.3. Obě smluvní strany jsou oprávněny￼ od této smlouvy odstoupit pouze v následujících případech a za následujcích podmínek:

a) V případě, že povinná smluvní strana poruší své povinnosti dle této smlouvy *podstatným způsobem*, je oprávněná smluvní strana povinna písemně upozornit povinnou smluvní stranu na porušení smlouvy a vyzvat ji, aby se porušování smlouvy popsaným způsobem nadále zdržela a dále (je-li to s ohledem na způsob porušení smlouvy možné) aby v přiměrené lhůtě, která nesmí být kratší než 30 dní odstranila závadný stav vzniklý v důsledku porušení předmětné povinnosti. V případě, že povinná smluvní strana neodstraní závadný stav ve stanovené lhůtě nebo se v období 60 dnů od doručení písemného upozornění opět dopustí porušení téže nebo jakékoli jiné smluvní povinnosti *podstatným zpsůobem*, je oprávněná smluvní strana oprávněna od této smlouvy odstoupit.
b) V případě, že povinná smluvní strana poruší své povinnosti dle této smlouvy *nepodstatným způsobem*, je oprávněná smluvní strana povinna písemně upozornit povinnou smluvní stranu na porušení smlouvy a vyzvat ji, aby se porušování smlouvy popsaným způsobem nadále zdržela a dále (je-li to s ohledem na způsob porušení smlouvy možné), aby v přiměřené lhůtě, která nesmí být kratší než 60 dní, odstranila závadný stav vzniklý v důsledku porušení předmětné povinnosti. V případě, že povinná smluvní strana neodstraní závadný stav ve stanovené lhůtě nebo se v období 30 dnů od doručení písemného upozornění opět dopustí porušení téže smluvní povinnosti, popř. se v tomto období opakovaně (nejméně dvakrát) dopustí porušení jiných smluvních povinností *nepodstatným způsobem*, je oprávněná smluvní strana oprávněna od této smlouvy odstoupit.

Odstoupení od smlouvy výše uvedeným způosbem je účinné okamžikem doručení písemného oznámení o odstoupení od této smlouvy smluvní straně, která porušuje povinnosti dle této smlouvy.
12.4. Odstoupením od této smlouvy zanikají všechna práva a povinnosti stran z této smlouvy, a to s účinností "ex nunc", tj. s účinností ke dni odstoupení od této smlouvy.
12.5. V důsledku odstoupení od této smlouvy nedochází k zániku nároků na náhradu škody vzniklých porušením této smlouvy, národků na uhrazení smluvních pokut, ani jiných ustanovení, která podle projevené vůle stran nebo vzhledem ke své povaze mají trva ti po ukončení této smlouvy. 

## Dodatky

* Dodatek č. 1. zahrnul možnost platby pomocí Premium SMS a elektronická platba. Bylo vymezeno, že do ceny SMS jízdenky nebude zahrnuta cena za poslání SMS jízdenky a do ceny za elektronickou platbu nebude zahrnuta cena za datový přenos platby. Tento dodatek byl podepsán 18. 3. 2009. 

* Dodatek č. 2. zavedl možnost, aby CROWS platil Dopravnímu podniku peníze za jízdenky vždy k 20. dni měsíce, s tím, že CROWS zajistí dopravnímu podniku podklady k inkasované částce o jízdence. Tento dodatek byl uzavřen dne 7. 9. 2009

* Dodatek č. 3  stanovil způsob výpočtu odměny pro společnost CROWS. Rovněž také marži pro společnost CROWS stanovil ve výši 29 % z ceny SMS jízdenky a 15 % z ceny elektronické platby. Tento dodatek byl uzavřen dne 7. 2. 2010.

* Dodatek č. 4  zavázal společnost CROWS uchovávat údaje pro kontrolu správnosti výše odměny pro společnost CROWS. Rovněž byla marže z ceny jízdenky stanovena na 29 % pro jízdenky v hodnotě pod 100 Kč a 27 % pro jízdenky v hodnotě více než 100 Kč. Byl podepsán dne 20. 6. 2011.

* Dodatek č. 5  zavázal společnost CROWS uchovávat údaje pro kontrolu správnosti výše odměny pro společnost CROWS. Rovněž byla marže z ceny jízdenky stanovena na 25,6 % pro jízdenky v hodnotě pod 100 Kč a 23,4 % pro jízdenky v hodnotě více než 100 Kč. Marže z elektronických plateb byla snížena na 7 %. Byl podepsán dne 23. 9. 2011.

* Dodatek č. 6

* Dodatek č. 7

* Dodatek č. 8
