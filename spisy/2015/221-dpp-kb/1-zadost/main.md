---
title:      Žádost o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 221/2015
your:
   role:    povinný subjekt
   name:
      -     Dopravní podnik hl. m. Prahy, a.s.
   address:
      -     Sokolovská 217/42
      -     Praha 9, 190 22
   note: 
      -     k rukám generálního ředitele
sendby:     ds
style:      letter
---

Vážený pane řediteli,

v souladu s § 51 odst. 3 písm. c) zákona č. 131/2000 Sb., o hlavním městě Praze, a v souladu se zákonem č. 106/1999 Sb., o svobodném přístupu k informacím (dále jen „InfZ“), Vás žádám o poskytnutí následujících informací:

1. informace o tom, zda se některý člen představenstva či jiný zástupce povinného subjektu sešel v období od 30. září 2013 do dne podání této žádosti s Ing. Karlem Březinou, uveďte seznam všech takových schůzek, kde byl přítomen některý člen představenstva povinného subjektu nebo jiný zástupce povinného subjektu a zároveň Ing. Karel Březina, datum těchto schůzek, kdo byl přítomen a informaci o tom, co bylo předmětem jednání; zástupcem povinného subjektu se rozumí i poradci generálního ředitele a jiné osoby jednající jménem povinného subjektu (např. Jana Kasalová),

2. seznam faktur uhrazených povinným subjektem třetím stranám, které mají splatnost od 30. září 2013 a povinný subjekt je obdržel do dne podání této žádosti; u každé faktury uveďte název a identifikační číslo dodavatele, fakturovanou částku, datum splatnosti a fakturované plnění, případně i číslo smlouvy, číslo zakázky nebo standardizovanou kategorizaci předmětu plnění, pokud jsou k dispozici,

3. seznam údajů (strukturu dat) uchovávaných v informačním systému a elektronické podobě o zakázkách vyhlašovaných povinným subjektem (např. číslo zakázky, identifikační číslo vybraného dodavatele, identifikační čísla ostatních dodavatelů, předpokládanou hodnotu zakázky, typ výběrového řízení, vysoutěžená cena, administrátor zakázky, technický dozor investora apod.), jakož i popis počítačového programu, ve kterém jsou tyto údaje uchovávány a dále platná interní pravidla zadávání zakázek povinným subjektem, 

4. všechny smlouvy a dodatky uzavřené mezi povinným subjektem a Advokátní kanceláří Brož, Sedlatý s.r.o., jakož i listiny s jednostranným právním jednáním (např. výpovědi smlouvy) týkajícím se smluvního vztahu s uvedenou advokátní kanceláří, 

5. obsah či širší kontext rozhovoru, jehož se účastnil mj. generální ředitel Jaroslav Ďuriš, který je zachycen na nahrávkách zveřejněných týdeníkem Euro, zejména pak pronesených vět „My v podstatě sponzorujeme ty zakázky…řekneme tohle těchhle pět… tenhle první a v tom duchu pojedem… maximálně si řekneme, kdo koho oběhne…“ a dále „Jasný… pak maximálně na tu Janu,“ viz článek a vida na <http://euro.e15.cz/archiv/video-dokazuje-machinace-v-prazskem-dopravnim-podniku-1238254>,

6. informace o tom, zda se některý člen představenstva či jiný zástupce povinného subjektu sešel v období od 30. září 2013 do dne podání této žádosti s advokátem nebo jiným zástupcem Advokátní kanceláře Brož, Sedlatý s.r.o., uveďte seznam všech takových schůzek, kde byl přítomen některý člen představenstva povinného subjektu nebo jiný zástupce povinného subjektu a zároveň advokát nebo jiný zástupce Advokátní kanceláře Brož, Sedlatý s.r.o., datum těchto schůzek, kdo byl přítomen a informaci o tom, co bylo předmětem jednání; zástupcem povinného subjektu se rozumí i poradci generálního ředitele a jiné osoby jednající jménem povinného subjektu (např. Jana Kasalová); uveďte dále konkrétní rozpis činností zajišťovaný v tomto období Advokátní kanceláří Brož, Sedlatý s.r.o., a to v rozsahu nejméně podle § 25 odst. 1 zákona č. 85/1996 Sb., o advokacii, v účinném znění,

7. informaci o tom, jakým způsobem byl vypořádán nárok povinného subjektu na náhradu škody vůči Ing. Karlu Březinovi, plné znění dohody o narovnání uzavřené mezi povinným subjektem a Ing. Karlem Březinou 4. 3. 2013, odůvodnění uzavření dohody o narovnání, když před tím v řízení u Obvodního soudu pro Prahu 9, sp. zn. 21 T 43/2012, byl nárok na náhradu škody uplatněn v podstatně vyšší částce, dále doklad o uhrazení částky vyplývající z dohody o narovnání mezi povinným subjektem a Ing. Karlem Březinou na účet povinného subjektu. 

Tyto informace souvisejí s výkonem mé funkce, protože Dopravní podnik hospodaří s velkým objemem financí z rozpočtu hl. m. Prahy. Navíc Zastupitelstvo hl. m. Prahy je nejvyšším orgánem hl. m. Prahy, které je zřizovatelem Dopravního podniku. Mezi funkce zastupitelů tak patří i kontrola obchodních společností s účastí hl. m. Prahy. Odpověď očekávám v zákonné lhůtě 15 dnů (viz InfZ).

Prosím o poskytnutí informace do mé datové schránky či na e-mailovou adresu. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Žádám zejména, aby mi nebylo doručováno poštou. Ke komunikaci a převzetí požadovaných informací v budově Magistrátu hl. m. Prahy zmocňuji svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
