---
prijemce: 
  nazev:    Rada hl. m. Prahy
  dovetek:  prof. Eva Kislingerová, náměstkyně
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 110/2015
  misto:    Praha
vec:        Podnět zastupitele hl. m. Prahy ke zřízení komise pro participativní rozpočtování
vyrizuje:   
  jmeno:    Adam Zábranský
  telefon:  +420 721 006 868
  ds:       xwfwgha
  mail:     adam.zabransky@praha.eu
---


Vážená paní náměstskyně, 

možná jste zaznamenala, že hned dvě městské části, a to Praha 10 a Praha-Zbraslav, v červenci oznámily, že zahájí proces participativního rozpočtování (dále jen PR). O PR ale projevují zájem i další městské části, např. Praha 7 (kde se o to minulý rok nepříliš úspěšně pokusili). Obracím se proto na vás s prosbou, abyste se v Radě hl. m. Prahy zasadila o zřízení komise pro participativní rozpočtování. Jejími členy by měli být hlavně zástupci městských částí realizujících PR (Praha 10, Zbraslav, popř. Praha 6 a 7) a zástupci občanských iniciativ zaměřujících se na PR (např. Agora či Alternativa zdola). Uvítali bychom možnost mít také jedno místo v komisi, vzhledem k tomu, že v Pirátské straně PR také provozujeme (a rozdělujeme tak zhruba 15 % našeho rozpočtu).

Cílem komise by pak měla být výměna informací a zkušeností, sběr dat, podpora participativního rozpočtování v městských částech a příprava podkladů pro případný pilotní projekt na úrovni hl. m. Prahy.

Participativní rozpočtování umožňuje občanům přímo se zapojit do rozhodování o části rozpočtu města. Celý proces spočívá v tom, že obyvatelé sami přicházejí s návrhy na zlepšení města, o kterých se následně veřejně diskutuje a ve výsledku hlasuje. PR slouží ke zvýšení možnosti obyvatel ovlivňovat dění ve městě, ale i ke vzdělávání obyvatel o sestavování rozpočtu. Navíc poskytuje prostor pro potřebnou diskusi občanů a vedení města o prioritách. PR nelze zaměňovat s grantovými programy, o kterých jste se zmínila v odpovědi na interpelaci z ledna tohoto roku (http://www.praha.eu/public/9a/c2/2b/2007316_565114_RM_INTERP_obcane_3.pdf). O grantech totiž rozhodují politicky nominovaní zástupci a grantový proces neposkytuje prostor pro klíčovou veřejnou diskusi.

PR vznikl původně v Jižní Americe, ale nyní už funguje v mnoha zemích světa. V poslední době se úspěšně rozmohl v Polsku a experimentují s ním i na Slovensku (viz např. tato brožura http://www.participativni-rozpocet.cz/wp-content/uploads/2015/07/Participativni_rozpocet-CZ.pdf). Vzhledem k podpoře myšlenky PR v několika koaličních i opozičních stranách v zastupitelstvu mám za to, že by se jím město mělo začít zabývat.

Za zastupitelský klub Pirátů,

---
podpis: 
  - Adam Zábranský
  - zastupitel hl. m. Prahy
...
