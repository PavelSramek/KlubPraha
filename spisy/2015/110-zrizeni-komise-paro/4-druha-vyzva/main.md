---
title:      Přípis náměstkyni Evě Kislingerové
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 110/2015
your:
   role:    adresát
   name:    
      -     Magistrát hl. města Prahy
   address:
      -     Mariánské náměstí 2, Praha 1
      -     110 00 Praha 1
sendby:     ds
style:      letter
---

Vážená paní náměstkyně, 

již loni jsem Vás oslovil se žádostí o zřízení komise pro participativní rozpočtování (viz můj podnět č. Zk Pha 110/2015 z 19. srpna 2015). Připomněl jsem, že městské části Praha 10 a Praha-Zbraslav oznámily loni v červenci, že vyčlení část svých prostředků pro potřeby výše zmíněného partcicipativního rozpočtování, a že jeho zavedení zvažují i další městské části. Uvedl jsem rovněž i některé příklady, kde se úspěšně myšlenka participativního rozpočtování ve světě rozvíjí.

Ve své odpovědi z 29. září 2015 jste mě informovala, že se jedná o „problematiku, která bude v rámci rozpočtového procesu nepochybně ještě zvažována.“ Vzhledem k tomu, že od Vaší odpovědi uplynulo již pět měsíců a od té doby jsem nezaznamenal žádný výstup Rady hlavního města Prahy v tomto směru, rád bych věděl, zda-li stále zvažujete zřízení komise k participativnímu rozpočtování. Od minule nově záměr zavést participativní rozpočtování oznámila Praha 3. Myslím si, že vzhledem k rostoucímu počtu městských částí, které se touto cestou vydaly, by bylo nanejvýš vhodné, aby na celopražské úrovni existovala skupina, která by sloužila k předávání zkušeností a podpoře městských částí v této oblasti, stejně jako k přípravě participativního rozpočtování na celopražské úrovni.

Za zastupitelský klub Pirátů,

---
signature:
  - Adam Zábranský
  - zastupitel hl. m. Prahy
abbr:       adam
...
