---
title:      Stížnost na vyřízení podání zastupitele
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 102/2015
your:
   name:
      -     Hlavní město Praha
   address:
      -     Mariánské náměstí 2/2
      -     110 01 Praha 1
   ds:      48ia97h
   sign:
   date:    
   note:
      -     k rukám JUDr. Jaroslavy Janderové
      -     předsedkyně kontrolního výboru
sendby:     ds
style:      letter
---

Vážená paní předsedkyně,

dne 3. července 2015 jsem se na Vás obrátil jako na předsedkyni kontrolního 
výboru Zastupitelstva hl. m. Prahy v souladu v souladu s § 51 odst. 3 písm. b) 
zákona č. 131/2000 Sb., o hlavním městě Praze. 

Ve svém podání jsem 

1. požádal o informaci ohledně majetkových přiznání, 
2. položil dotaz ohledně výkladu etického kodexu, 
3. zaslal podnět k provedení kontroly etických kodexů a 
4. zaslal připomínku k formuláři pro přístup k majetkovým 
   přiznáním, 
5. učinil podnět k tomu, aby byla řešena neuspokojivá situace se zákazem 
   kopírování majetkových přiznání, i když subjekt údajů 
   souhlasil s jejich zveřejněním. 

Na toto mé podání jste podle § 51 odst. 3 písm. b) zákona č. 131/2000 Sb., 
o hlavním městě Praze, měla zaslat písemnou odpověď do 30 dnů. Tato lhůta
uplynula dne 2. srpna 2015. V této lhůtě jsem písemnou odpověď neobdržel, tedy
došlo k porušení **procesních** předpisů.

Podle judikatury je na postup žádání informací zastupitelem plně aplikovatelný
zákon č. 106/1999 Sb., o svobodném přístupu k informacím. V souladu s tímto 
zákonem tedy podávám v tomto rozsahu stížnost na postup při vyřizování žádosti
o informace a žádám Vás o postoupení této stížnosti Ministerstvu vnitra, které 
je nadřízeným správním orgánem hl. m. Prahy na úseku poskytování informací.

\newpage

Protože jsem neobdržel odpověď ani na své podněty, dotazy a připomínky, podávám
stížnost na Váš postup podle Pravidel pro přijímání a vyřizování petic a 
stížností podaných orgánům hlavního města Prahy, schválených usnesením Rady 
ze dne 5. 3. 2013, č. 313. Tato stížnost na postup dále musí být vyřízena dle 
čl. 3 odst 5 pravidel, pokud neobdržím písemnou odpověď na můj původní dotaz ve lhůtě 
7 dnů od doručení této stížnosti. 

Žádám o doručování do datové schránky uvedené v zápatí tohoto dopisu.

S pozdravem

---
signature:
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
abbr:       jakub
attachments:
  - "K etickým kodexům – k rukám JUDr. Jaroslavy Janderové – kopie e-mailu"
...
