---
title:      Stížnost na postup krajského soudu
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 195/2015
your:
   role:    
   name:
      -     Městský soud v Praze
   address:
      -     Spálená 2
      -     Praha 2, 120 00
   note:
      -     k rukám předsedy soudu 
      -     JUDr. Liboru Vávrovi
sendby:     ds
style:      letter
---

Vážení,
 
Dne 16. 10. 2015 jsem Vám odeslal **upozornění na nedodržování povinností dle zákona o veřejných rejstřících** (pod spisovou značkou Zk Pha 195/2015). Informoval jsem, že obchodní společnost Quentin Investment Company a.s., IČ 27648303

1. nezveřejnila od roku 2007 účetní závěrku (s výjimkou roku 2012), čímž porušila povinnost založit listiny do veřejného rejstříku podle § 21a odst. 1, 4 zákona č. 563/1991 Sb., o účetnictví; navrhuji, aby rejstříkový soud postupoval podle § 104, ev. § 105 a 106 zákona č. 304/2013 Sb., o veřejných rejstřících, a aby příslušný finanční úřad prověřil, zda výše uvedená společnost spáchala správní delikt podle § 37a odst. 1 písm. h) zákona o účetnictví,

2. nemá internetové stránky, jejichž adresu si ve stanovách určila na http://www.quic5.webnode.cz/, a tak zde ani nezveřejňuje dokumenty, o kterých to zákon stanoví, čímž porušuje § 7 odst. 2, § 406 odst. 1, § 407 odst. 1 písm. f) zákona č. 90/2012 Sb.,
o obchodních korporacích, jemuž se podřídila, resp. § 435 zákona č. 89/2012 Sb., občanského zákoníku, a proto jsem navrhl, aby příslušný rejstříkový soud postupoval podle ustanovení § 107, resp. § 104 a násl. zákona o veřejných rejstřících.

Na své upozornění jsem neobdržel z městského soudu dosud žádnou odpověď, a to ani po urgenci, kterou jsem zaslal dne 30. 11. 2015. Dodnes nevím, zda-li Městský soud v Praze vyvodil z mého podnětu nějaké závěry, či nikoliv. Několikrát jsem se pokoušel neúspěšně telefonicky kontaktovat různá pracoviště Městského soudu v Praze ve snaze zjistit, kdo se danou záležitostí zabývá, nicméně tomu tak bylo vždy neúspěšně.

Vzhledem k tomu, že je soud nečinný a skutečnost, kdy obchodní společnost Quentin Investment Company a.s., IČ 27648303 i nadále nezveřejnila svoji účetní závěrku od roku 2007 (s výjimkou roku 2012) i nadále trvá, podávám stížnost podle § 164 odst. 1 písm. a) zákona č. 6/2002 Sb., o soudech a soudcích. Navrhuji, aby orgán státní správy soudu tuto stížnost postupem podle § 172 zákona č. 6/2000 Sb., o soudech a soudcích, prošetřil a vyrozuměl mě o výsledku šetření.

Ohledně doručení odpovědi žádám o následující:

* Prosím o poskytnutí informace do mé datové schránky či na e-mailovou adresu (viz patička dopisu). 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci s povinným subjektem zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17 a korespondenční adresou Mariánské náměstí 2, Praha 1).

S pozdravem

---
signature:
  - Mgr. et Mgr. Jakub Michálek
  - zastupitel hl. m. Prahy
abbr:       jakub
...
