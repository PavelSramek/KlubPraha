---
title:      Žádost zastupitele hl. m. Prahy o informace, dotazy a podnět
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 112/2015
your:
   name:
      -     Hlavní město Praha
   address:
      -     Mariánské náměstí 2/2
      -     Odbor legislativní a právní
      -     110 01 Praha 1
   ds:      48ia97h
   sign:
   date:    
   note:
   -        k rukám ředitelky
sendby:     ds
style:      letter
---

Vážená paní ředitelko,

zajímám se o fungování odboru legislativního a právního MHMP a rád bych měl 
dostatečné informace pro posouzení jeho fungování, resp. hledání způsobů, 
jak jeho fungování optimalizovat. 

**Žádosti o informace**

V souladu s § 51 odst. 3 písm. b) zákona č. 131/2000 Sb., o hlavním městě Praze, 
resp. zákona č. 106/1999 Sb., o svobodném přístupu k informacím,
Vám zasílám následující žádost o informace k fungování odboru právního a legislativního:

1. Jaké vnitřní předpisy upravují jednotnou evidenci smluv pro vnitřní použití
v rámci magistrátu?

2. Kolik zde pracuje právníků a kolik míst je neobsazeno? 

3. Jaká je průměrná doba obsazení nového místa a průměrná doba setrvání zaměstnanců?

4. Jakým způsobem je měřen pracovní výkon jednotlivých zaměstnanců?

5. Jakým způsobem je zajišťován vztah mezi změřeným pracovním výkonem a odměnami?

6. Jaké jsou průměrné cenové hladiny odměňování právníků na odboru (uveďte anonymní
výši celkového příjmu jednotlivých právníků na vašem odboru v rozdělení na základ,
přídavky, osobní ohodnocení a odměny či jiné složky za předchozí rok 2014)

7. Jaká je nejvyšší částka, kterou lze právníky odměňovat podle platných 
vnitřních předpisů?

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné.

**Dotazy**

Dále Vám s odkazem na stejné ustanovení pokládám následující dotazy:

1. V jakém faktickém stavu je aktuálně seznam vzorových smluv (šablon) na Magistrátu?

2. Jaká je personální situace na odboru legislativním a právním? 

3. Kolik pracovních míst by bylo potřeba ke zvládání fungování odboru? 

4. Odpovídá podle Vašeho názoru výše příjmů právníků na Vašem odboru tržním
podmínkám?

**Připomínka**

V souvislosti s poslední z položených otázek mne napadlo, že by stálo za úvahu
zřídit advokátní kancelář vlastněnou hl. m. Prahou, která by zastupovala hl. m. 
Prahu v advokátních věcech. Výhodou by byla vyšší atraktivita pro mladé právníky,
kteří by se zde mohli stát koncipienty, což při práci na odboru nemůžou. Vedle 
toho by hl. m. Praha možná získalo nárok na náhradu nákladů řízení v soudních 
věcech, které dnes řeší interně. Tato advokátní kancelář by následně mohla
být dodavatelem právních služeb v projektově řízených věcech pro městské firmy.
Nedocházelo by tak ke zdvojování a ztrojování advokátních služeb, jehož jsem byl
svědek např. v kauze Opencard. Prosím o Vaše vyjádření k tomuto návrhu.

Předem děkuji za Vaši vstřícnost a budu velmi rád, pokud budete mít zájem
navštívit náš klub v Zastupitelstvu hl. m. Prahy, kde bychom mohli o nadnesených
otázkách věcně diskutovat.

S pozdravem

---
signature:
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
  - nar. 6. 2. 1989, 
  - trvale bytem Zenklova 193, Praha 8
abbr:       jakub
attachments:
...
