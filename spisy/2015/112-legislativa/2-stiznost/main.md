---
prijemce: 
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:      
nase:
  znacka:   ZK Pha 112/2015
  misto:    Praha
vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážená paní ředitelko,

Dne 20. 8. jsem Vás v souladu s § 51 odst. 3 písm. b) zákona č. 131/2000 Sb., o hlavním městě Praze, resp. zákona č. 106/1999 Sb., o svobodném přístupu k informacím, požádal o následující informace, týkající se fungování odboru právního a legislativního:

1. Jaké vnitřní předpisy upravují jednotnou evidenci smluv pro vnitřní použití
v rámci magistrátu?

2. Kolik zde pracuje právníků a kolik míst je neobsazeno? 

3. Jaká je průměrná doba obsazení nového místa a průměrná doba setrvání zaměstnanců?

4. Jakým způsobem je měřen pracovní výkon jednotlivých zaměstnanců?

5. Jakým způsobem je zajišťován vztah mezi změřeným pracovním výkonem a odměnami?

6. Jaké jsou průměrné cenové hladiny odměňování právníků na odboru (uveďte anonymní
výši celkového příjmu jednotlivých právníků na vašem odboru v rozdělení na základ,
přídavky, osobní ohodnocení a odměny či jiné složky za předchozí rok 2014)

7. Jaká je nejvyšší částka, kterou lze právníky odměňovat podle platných 
vnitřních předpisů?

Z vaší strany jsem nicméně v zákonné lhůtě neobdržel odpověď, ani rozhodnutí o odmítnutí žádosti. Proto podávám podle § 16a odst 1 písm. b) stížnost. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné.

S pozdravem

---
podpis: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
...
