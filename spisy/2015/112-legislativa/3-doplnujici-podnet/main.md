---
title:      Standardizované smlouvy – podnět zastupitele 
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 112/2015
your:
   name:
      -     Hlavní město Praha
   address:
      -     Mariánské náměstí 2/2
      -     Odbor legislativní a právní
      -     110 01 Praha 1
   ds:      48ia97h
   sign:
   date:    
   note:
   -        k rukám ředitele
sendby:     ds
style:      letter
---

Vážený pane řediteli,

ve svém předchozím podnětu sp. zn. ZK Pha 112/2015, ze dne 20. 8. 2015, jsem
se mimo jiné dotázal 

> V jakém faktickém stavu je aktuálně seznam vzorových smluv (šablon) na Magistrátu?

Měl jsem přitom na mysli zejména seznam smluv, které byly dostupné v intranetu. K tomu mi bylo ředitelkou MHMP odpovězeno sdělením sp.zn. S-MHMP 1493468/2015 ze dne 14. 9. 2015:

> k bodu 1. v návaznosti na přijetí zejména zákona č. 89/2012 Sb., občanský zákoník dochází k postupné aktualizaci vzorových smluv užívaných v podmínkách hl. m. Prahy, kdy jsou postupně vzory schvalovány primárně v radě hl. m. Prahy, nicméně seznam vzorových smluv dostupný na intranetu ještě komplexní revizí neprošel. 

Nyní jsem kontroloval postup v této věci a šablony smluv z intranetu úplně zmizely. 

Mám za to, že standardizace základních procesů na všech odborech je klíčovým protikorupčním opatřením. 

Navrhuji proto v souladu s § 51 odst. 3 zákona č. 131/2000 Sb.,
aby Odbor legislativní a právní MHMP vyžádal od ostatních odborů vzory smluv v nejčastějších agendách (nájmy, prodeje, úklidové služby, věcná břemena, veřejné zakázky, služby, konzultační a poradenské smlouvy, počítačové systémy apod.), tyto vzory zkontroloval co do souladu se zákonem, hospodárnosti a zamezení korupčního potenciálu a umístil je opět do seznamu na intranetu, aby byly pod vnitřní kontrolou vedení MHMP a zastupitelů. 

Předem děkuji za Vaši vstřícnost.

S pozdravem

---
signature:
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
  - nar. 6. 2. 1989, 
  - trvale bytem Zenklova 193, Praha 8
abbr:       jakub
attachments:
...
