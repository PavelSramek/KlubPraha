---
prijemce: 
  role:     Nadřízený správní orgán
  nazev:    Ministerstvo vnitra
  ulice:    Nad štolou 936/3
  PSC:      17000
  mesto:    Praha 7
  DS:       6bnaawp
styl:       pirati-klub
vase:
  znacka:  
  den:      
nase:
  znacka:   ZK Pha 10/2015
  misto:    Praha

vec:        Žádost o uplatnění opatření proti nečinnosti
vyrizuje:   
  jmeno:    Adam Zábranský
  telefon:  +420 721 006 868
  ds:       xwfwgha
  mail:     adam.zabransky@praha.eu
---

Vážení,

podle § 80 odst. 3 zákona č. 500/2004 Sb., správního řádu, ve znění pozdějších předpisů (dále jen „SpŘ“) podávám **žádost o uplatnění opatření 
proti nečinnosti**. Povinný subjekt, hlavní město Praha, je nečinný při vyřizování odvolání proti odepření žádosti o informace. Dle § 51 odst. 3 
zákona č. 131/2000 Sb., o hlavním městě Praze (dále jen „zákon o HMP“) jsem dne 10.2.2015 žádal o zvukový záznam z jednání Rady hl. m. Prahy
konaného stejného dne.

Rada hl. m. Prahy následně rozhodla o zamítnutí mé žádosti, o čemž jsem byl informován zaměstnancem Magistrátu hl. m. Prahy. Proti odpření informací
jsem dne 3.3.2015 podal odvolání. Ředitelka Magistrátu mi na mé odvolání dopisem ze dne 23.3.2015 odpověděla tak, že má žádost ze dne 10.3.2015 nebyla
posuzována jako žádost dle zákona č. 106/1999 Sb., o svobodném přístupu k informacím (dále jen „InfZ“) a nemohu se tedy odvolávat. V odůvodnění přitom 
odkazuje na blížeji neurčenou „soudní judikaturu a právní výklad Ministerstva vnitra“.

Jak ovšem vyplývá ze skutečného právního výkladu Ministerstva vnitra (viz Stanovisko odboru dozoru a kontroly veřejné správy Ministerstva vnitra č. 7/2011 
k rozsahu informací poskytovaných členovi zastupitelstva obce v souvislosti s výkonem jeho funkce http://www.mvcr.cz/soubor/dokumenty-odk-2011-7-2011-pdf.aspx),
procesně má úřad při (ne)poskytování informací dle zákona o obcích (a logicky tak i dle zákona o HMP) postupovat dle InfZ. Magistrát hl. m. Prahy tedy
mé odvolání měl do 18.3.2015 postoupit Ministerstvu vnitra jakožto nadřízenému orgánu, ale neučinil tak.

V souladu s § 80 odst. 4 písm. a) SpŘ proto navrhuji, aby nadřízený správní orgán **přikázal** nečinnému správnímu orgánu, aby do 5 dnů předložil odvolání 
se spisovým materiálem nadřízenému orgánu dle § 16 odst. 2 InfZ. Dále jako přílohu k této žádosti přikládám veškeré dokumenty (mou žádost, odpověď na ni,
odvolání a odpověď na ni).

Prosím o doručování prostřednictvím datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Adam Zábranský
  - nar. 28. 12. 1993
  - Zbynická 6, Praha 16
  - zastupitel hl. m. Prahy
...
