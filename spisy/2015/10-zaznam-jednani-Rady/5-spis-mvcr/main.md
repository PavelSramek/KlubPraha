---
prijemce: 
  role:     
  nazev:    odbor veřejné správy, dozoru a kontroly
  ulice:    náměstí Hrdinů 1634/3
  PSC:      14021
  mesto:    Praha 4
  DS:       48ia97h
styl:       pirati-klub
vase:
  znacka:   MV-52640-5/ODK-2015
  den:
nase:
  znacka:   ZK Pha 10/2015
  misto:    Praha
vec:        Vyjádření k podkladům
vyrizuje:   
  jmeno:    Adam Zábranský
  telefon:  +420 721 006 868
  ds:       xwfwgha
  mail:     adam.zabransky@praha.eu
---

Vážení,

věcné důvody k podání žádosti o ochranu proti nečinnosti jsem dle mého názoru dostatečně uvedl v samotné žádosti. Sice nelze říci, že povinný subjekt byl úplně nečinný, nicméně nečinil to, co činit dle zákona měl, a tedy předložit odvolání nadřízenému orgánu. Chci dosáhnout toho, aby o odvolání proti odepření informace rozhodoval orgán, který je k tomu příslušný, tedy Ministerstvo vnitra. Mám za to, že mi nemůže být odepřeno právo na odvolání jen z toho důvodu, že jsem podával žádost o informace dle zákona o hlavním městě Praze, nikoliv dle zákona o svobodném přístupu k informacím. Dle mého názoru je nepřijatelné, aby rozsah procesních práv zastupitele byl nižší, než je rozsah procesních práv běžného žadatele o informace. Důvody samotného odvolání jsem snad dostatečně uvedl v samotném odvolání, které je součástí spisu. 

Na závěr bych se rád vyjádřil k poslednímu odstavci vyjádření ředitele odboru volených orgánů. Naším primárním cílem při žádání informací je získat požadované informace. Postupujeme přitom v souladu s platnými předpisy, resp. zákonem o hlavním městě Praze a zákonem o svobodném přístupu k informacím. Když jsou nám informace odepřeny, samozřejmě proti takovýmto rozhodnutím podáváme odvolání. Ministerstvo vnitra jakožto nadřízený orgán již několik rozhodnutí Magistrátu zrušil pro nezákonnost. Magistrát se nemůže divit, že se snažíme domoci práva skrze zainteresování dalších orgánů, jak nám právo umožňuje. Závěry Ministerstva vnitra pak někdy použijeme ke kritice úřadu, nicméně taková kritika je dle našeho názoru opodstatněná.

---
podpis: 
  - Adam Zábranský
  - nar. 28. 12. 1993
  - bytem Zbynická 6, Praha 16
...
