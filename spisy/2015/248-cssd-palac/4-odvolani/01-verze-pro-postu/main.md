---
title:      Odvolání proti rozhodnutí o odepření informací
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 248/2015
your:
   role:    Povinný subjekt
   name:    
      -     Česká strana sociálně demokratická
   address:
      -     Hybernská 7
      -     110 00 Praha 1
sendby:     ds
style:      letter
---


Vážení,

dne 17. 12. 2015 jsem v souladu se zákonem č. 106/1999 Sb, o svobodném přístupu k informacím, žádal o následující informace:

* poskytnutí nájemní smlouvy na Lannův palác uzavřené mezi FINEP a ČSSD
* uvedení seznamu příjmů (tabulky částek, dat přijetí a právního důvodu plnění), které jste obdrželi od společnosti FINEP nebo s ní přízněných osob
* informace ohledně příjmů od ČSSD nad tržní hodnotu plnění (darů), které mají být uvedeny ve výroční zprávě politické strany podle zákona č. 424/1991 Sb.

Na svojí žádost jsem obdržel odpověď dne 22. 1. 2016. V ní se povinný subjekt vyjádřil, že se necítí být povinným subjektem a dále že není veřejnou institucí, neboť ji nezřídil stát. Z hlediska zákona lze samozřejmě diskutovat o tom, zda-li jsou politické stany podřaditelné pod kategorii veřejných institucí. Nicméně Česká strana sociálně demokratická se sama veřejně dříve přihlásila ke statutu povinného subjektu. Rovněž je nezbytné uvést, že smyslem zákona č. 106/1999 Sb., o svobodném přístupu k informacím, je zajistit co nejvyšší míru transparentnosti a veřejné kontroly veřejných institucí. Ústavní soud ve svém nálezu ze dne 24. ledna 2007 v řízení sp. zn. I. ÚS 260/06 poukázal na nutnost reflexe toho, že pro konečný závěr, zda se jedná o instituci veřejnou či soukromou, je třeba akcentovat i jiná kritéria než způsob vzniku (zániku) instituce (z pohledu přítomnosti či nepřítomnosti soukromoprávního úkonu). Dle názoru Ústavního soudu je třeba reflektovat skutečnost, že se v činnosti mnoha institucí prolínají aspekty soukromoprávní s veřejnoprávními a rozhodující pro kvalifikaci instituce jako veřejné či soukromé potom je, které aspekty převažují. Vzhledem ke skutečnosti, že Česká strana sociálně demokratická je stranou vládnoucí, a to na řadě úrovní, lze jen těžko tvrdit, že veřejnoprávní aspekty jejího působení nemohou převážit. V poslední řadě je pak nezbytné ještě dodat, že jsem byl jako žadatel přímo vyzván náměstkem primátorky hl. města Prahy, Petrem Dolínkem, abych žádost podle zákona č. 106/1999 Sb., o svobodném přístupu k informacím, podal. Petr Dolínek nepřímo zmínil skutečnost (jak uvádí přiložená strana č. 48 stenozápisu), že vzhledem k tomu, že Česká strana sociálně demokratická je financována státem, měla by poskytovat informace podle zákona č. 106/1999 Sb., o svobodném přístupu k informacím. Zapisovatel přímo sice nezaznamenal přesnou citaci zákona č. 106/1999 Sb., o svobodném přístupu k informacím, nicméně tuto skutečnost dokládá videozáznam z jednání, veřejně dostupný na stránkách http://www.praha.eu/jnp/cz/o_meste/primator_a_volene_organy/zastupitelstvo/zaznamy_jednani/volebni_obdobi_2014_2018-x12_zasedani_zastupitelstva_hlavniho.html nebo http://bit.ly/1OMkoxB

Vzhledem k výše uvedeným skutečnostem proto podávám podle § 16 odst. 1 zákona č. 106/1999 Sb., o svobodném přístupu k informacím, odvolání.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
