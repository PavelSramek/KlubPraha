---
title:      Stížnost na postup při vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 248/2015
your:
   role:    Povinný subjekt
   name:    
      -     Česká strana sociálně demokratická
   address:
      -     Hybernská 7
      -     110 00 Praha 1
   note:
      -     k rukám Mgr. Bohuslava Sobotky, 
      -     předsedy strany
sendby:     ds
style:      letter
---


Vážený pane předsedo,

dne 17. 12. 2015 jsem v souladu se zákonem č. 106/1999 Sb, o svobodném přístupu k informacím, žádal o následující informace:

* poskytnutí nájemní smlouvy na Lannův palác uzavřené mezi FINEP a ČSSD
* uvedení seznamu příjmů (tabulky částek, dat přijetí a právního důvodu plnění), které jste obdrželi od společnosti FINEP nebo s ní přízněných osob
* informace ohledně příjmů od ČSSD nad tržní hodnotu plnění (darů), které mají být uvedeny ve výroční zprávě politické strany podle zákona č. 424/1991 Sb.

Žádost jsem podal elektronicky e-mailem (viz příloha) v den zasedání Zastupitelstva hlavního města Prahy, a to ještě na doporučení náměstka primátorky hl. m. Prahy za ČSSD, Petra Dolínka (str. 48 stenozápisu, zatím chybně označeno za „nesrozumitelné“). Ing. Martin Starec, místopředseda strany pro hospodaření, v zápětí během zasedání Zastupitelstva Petra Dolínka v roli předsedajícího telefonicky kontaktoval, takže ČSSD byla o mé žádosti informována (str. 60 stenozápisu, viz příloha).

V patnáctidenní lhůtě, kterou uvádí zákon č. 106/1999 Sb., o svobodném přístupu k informacím, jsem nicméně odpověď na svoji žádost neobdržel. Proto podávám podle § 16a odst. 1 písm. b) zákona č. 106/1999, o svobodném přístupu k informacím, stížnost. Žádám, aby nadřízený orgán přikázal povinnému subjektu, aby žádost ve lhůtě pěti dnů vyřídil, popřípradě aby danou věc převzal a vyřídil ji sám.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
attachments:
  - Žádost o informace
  - Stenozápis ze ZHMP ze dne 17. 12. 2015
...
