---
prijemce: 
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 108/2015
  misto:    Praha
vec:        Odvolání zastupitele hl. m. Prahy
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

dne 28. 8. 2015 jsem v souladu s § 51 odst. 3 písm. b) zákona č. 131/2000 Sb., o hlavním městě Praze, požádal o následující informace:

*Průměrný měsíční plat (včetně osobního ohodnocení a odměn) za léta 2013 a 2014 pracovníků
MHMP podle jejich pracovního zařazení podle tříd zaměstnání CZ-ISCO. Jedná se o následující
pozice (pokud jsou do nich zaměstnanci MHMP zařazeni)* Tento seznam byl doplněn pracovních zařazení podle tříd zaměstnání CZ-ISCO. 

Tyto informace mi nebyly poskytnuty, a to z toho důvodu, že se povinný subjekt domnívá, že na ně jako zastupitel nemám z titulu své funkce nárok. Jsem přitom členem kontrolního výboru zastupitelstva hlavního města Prahy, který jako kolektivní orgán dohlíží na hospodaření hlavního města Prahy. Inoformace o platech pracovníků MHMP jsou tedy pro výkon mé funkce důležité. 

Na způsob vyřizování žádostí podle zákona č. 131/2000 Sb., o hlavním městě Praze jsou aplikovatelná ustanovení zákona č. 106/1999 Sb., o svobodném přístupu k informacím. Samotný fakt, že tato žádost byla podána v režimu zákona č. 131/2000 Sb., o hlavním městě Praze nemůže být důvodem pro odepření informace, jak ostatně dokládá i rozsudek Nejvyššího správního soudu č. 8 Aps 5/2012-47 ze dne 19. 2. 2013, bod č. 35.: „Nejvyšší správní soud proto zdůrazňuje, že bylo úkolem žalované, aby podle obsahu žádosti vyhodnotila, podle kterého ustanovení a případných omezení, která se k němu vztahují, měla žádost o informaci vyřídit.“ Rozhodnutí Magistrátu, ve kterém mě vyzývá k podání shodné žádosti, akorát s odkazem na jiný zákon (zákon č. 106/1999 Sb., o svobodném přístupu k informacím), lze v tomto směru považovat za kontraproduktivní formalismus.

Ačkoliv odpověď povinného subjektu nesplňuje formální náležitosti rozhodnutí, v materiálním slova smyslu se o rozhodnutí jedná. Z výše uvedených důvodů proto v souladu s § 16 odst. 1 zákona č. 106/1999 Sb., o svobodném přístupu k informacím podávám odvolání proti rozhodnutí o odmítnutí žádosti o informace.

Navrhuji, aby nadřízený správní orgán postupem podle § 90 odst. 1 písm. b) zákona č. 500/2004 Sb., správní řád, ve znění pozdějších předpisů, ve spojení s § 20 odst. 4 písm. b) zákona č. 106/1999 Sb., o svobodném přístupu k informacím,

* napadené rozhodnutí zrušil a vyslovil závazný právní názor, že požadovaná informace spadá do rozsahu informací, které je třeba zastupiteli poskytnout.

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
podpis: 
  - Mgr. Bc. Jakub Michálek
  - předseda klubu Pirátů
  - člen kontrolního výboru
  - zastupitelstvo hl. m. Prahy
...
