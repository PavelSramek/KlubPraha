---
title:      Stížnost na postup při vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 108/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 28. 8. 2015 jsem v souladu s § 51 odst. 3 písm. b) zákona č. 131/2000 Sb., o hlavním městě Praze, požádal o následující informace:

*Průměrný měsíční plat (včetně osobního ohodnocení a odměn) za léta 2013 a 2014 pracovníků
MHMP podle jejich pracovního zařazení podle tříd zaměstnání CZ-ISCO. Jedná se o následující
pozice (pokud jsou do nich zaměstnanci MHMP zařazeni)* Tento seznam byl doplněn pracovních zařazení podle tříd zaměstnání CZ-ISCO. 

Tyto informace mi nebyly poskytnuty, a to z toho důvodu, že se povinný subjekt domnívá, že na ně jako zastupitel nemám z titulu své funkce nárok. Jsem přitom členem kontrolního výboru zastupitelstva hlavního města Prahy, který jako kolektivní orgán dohlíží na hospodaření hlavního města Prahy. Inoformace o platech pracovníků MHMP jsou tedy pro výkon mé funkce důležité. Proto jsem podal dne 22. 9. 2015 odvolání v souladu s § 16 odst. 1 zákona č. 106/1999 Sb., o svobodném přístupu k informacím.

Dne 4. října 2015 obdrželo Ministerstvo vnitra České republiky jako nadřízený správní orgán tento spis a dne 22. října 2015 vydalo rozhodnutí, ve kterém předchozí rozhodnutí povinného subjektu, tj. hlavního města Prahy, zrušilo a věc vrátilo k novému projednání. Povinný subjekt v zákonné lhůtě tak, jak ji stanoví zákon č. 106/1999 Sb., o svobodném přístupu k informacím, nicméně rozhodnutí nevydal. Podávám proto podle §16a odst. 1 písm. a) InfZ stížnost na postup při vyřizování žádosti o informace. Nesouhlasím se způsobem vyřízením mé žádosti a i nadále trvám na poskytnutí žádané informace povinným subjektem. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
