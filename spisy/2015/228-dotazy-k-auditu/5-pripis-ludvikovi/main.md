---
title:      Zjištěná pochybení v hospodaření hlavního města Prahy
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 228/2015
your:
   role:    Adresát
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
   note:
      -     k rukám JUDr. Ing. Miloslava Ludvíka, MBA, předsedovi Finančního výboru Zastupitelstva hl. m. Prahy
sendby:     ds
style:      letter
---

Vážený pane předsedo,

vzhledem k tomu, že podle § 78 odst. 4 písm. a) zákona č. 131/2000 Sb., o hlavním městě Praze, provádí Finanční výbor Zastupitelstva hlavního města Prahy kontrolu hospodaření s majetkem a finančními prostředky hlavního města Prahy, informuji Vás jako předsedu tohoto výboru o pochybeních v oblasti hospodaření hlavního města Prahy.

Dne 24. 11. 2015 jsem se v souladu s § 51 odst. 3 písm. b) zákona č. 131/2000 Sb, o hlavním městě Praze, dotázal ředitelky hl. m. Prahy, Ing. Děvěrové, na to, jakým způsobem byly vyřešeny jednotlivé připomínky auditorů, obsažené v dopise, odeslaném společností **Nexia AP** ze dne 25. 5. 2015 ohledně přezkoumání hospodaření hlavního města za rok 2014. 

Paní ředitelka mi odpověděla, že se danou záležitostí průběžně zabývá ve spolupráci s orgány hl. m. Prahy a auditní společností. Následně zaslala celkem dvě odpovědi; první dne 8. 12. 2015, která měla jako svojí přílohu auditní zprávu za rok 2014 a druhou dne 5. 1. 2016, jejíž přílohou byl zápis z dílčího přezkoumání hospodaření za rok 2015. V případě druhé uvedené zprávy je její součástí i vyhodnocení realizace opatření, navržených v auditní zprávě za rok 2014. Externí auditor konstatoval, že hlavní město Praha **nepřijalo opatření k nápravě chyb a nedostatků uvedených ve Zprávě o výsledku přezkoumání hospodaření za rok 2014 zpracované auditorem** a nepodalo o tom písemnou informaci příslušnému přezkoumávajícímu orgánu nejpozději do 15 dnů od projednání zprávy auditora (porušení ustanovení § 13 odst. 1 písm. b) zákona č. 420/2004 Sb., o přezkoumávání hospodaření územních samosprávných celků a dobrovolných svazků obcí).

Auditní zpráva za rok 2014 odhalila **celkem 53 pochybení** v různých oblastech hospodaření hlavního města Prahy. Z nich celkem **35 pochybení nebylo odstraněno**, 3 pochybení byly odstraněny částečně, 9 bylo odstraněno a k pěti pochybením se MHMP nevyjádřil vůbec. Lze se samozřejmě ztotožnit se skutečností, že odstranění těchto pochybení si vyžaduje dlouhodobý časový horizont; nelze však souhlasit se současným postupem ředitelky Děvěrové v situaci, kdy externí auditor otevřeně přiznává, že nebyla přijata opatření k nápravě chyb a kdy je **značná většina nalezených pochybení stále nevyřešená, nebo se k nim hlavní město Praha nevyjadřuje**. Vzhledem k tomu, že daná problematika spadá do působnosti hlavního města Prahy, přesněji Finančního výboru Zastupitelstva hlavního města Prahy Vás proto vyzývám k přezkoumání postupu ředitelky MHMP Ing. Martiny Děvěrové, které bylo uloženo se vypořádat s připomínkami auditorů a ke sjednání nápravy.

S pozdravem

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
