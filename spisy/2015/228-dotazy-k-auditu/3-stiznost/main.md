---
title:      Stížnost na vyřízení dotazu dle zákona č. 131/2000 Sb.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 228/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

Dne 24. 11. jsem vznesl dotaz podle zákona č. 131/2000 Sb., o hlavním městě Praze, dotaz následujícího obsahu:

Jakým způsobem byly vyřešeny jednotlivé připomínky auditorů, obsažené v dopise, odeslaném společností Nexia AP ze dne 25. 5. 2015, primátorce Magistrátu hlavního města Prahy, Adrianě Krnáčové, ohledně přezkoumání hospodaření hlavního města za rok 2014.

Obdržel jsem v zákonné lhůtě odpověď od hlavního města Prahy, ve které mi byla poskytnuta auditní zpráva a zároveň přípis od hlavního města Prahy, ve kterém bylo uvedeno, že ředitelka Magistrátu hlavního města Prahy (dále jen „MHMP“) dostala formou usnesení za úkol odstranit pochybení, zjištěná auditory z Nexia AP v dopise ze dne 25. 5. 2015. MHMP rovněž provedl interní audit v oblasti evidence nemovitého majetku.

Odpověď, kterou jsem od hlavního města Prahy obdržel, je nicméně neúplná. Hlavní město Praha neposkytlo informace o tom, jaké konkrétní kroky učinila ředitelka Magistrátu hlavního města Prahy; zda-li například přijala všechny závěry interního auditu evidence nemovitého majetku, či pouze některé, nebo postupovala jiným způsobem spolu s dalšími doporučeními AP Nexia. Poskytnutá informace pouze odkazuje na různé možnosti, neuvádí však, ke které se ředitelka MHMP nakonec uchýlila. Vzhledem k tomu, že v usnesení č. 1260 Rady hlavního města Prahy ze dne 2. 6. 2015, na základě něhož byla ředitelka zaúkolována, bylo termínováno dnem 30. září 2015., se lze oprávněně domnívat, že seznam uskutečněných opatření v písemné podobě existuje, a to minimálně pro potřeby vyhodnocení úkolu, který Rada hlavního města Prahy ředitelce MHMP zadala. 

Vzhledem k tomu, že mi daná informace byla poskytnuta pouze částečně, podávám podle § 16a odst. 1 c) stížnost na vyřizování žádosti. Žádám, aby nadřízený správní orgán přikázal hlavnímu městu Praze jako povinnému subjektu, aby danou informaci poskytl ve lhůtě do pěti dnů.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
