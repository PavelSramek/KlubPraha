---
title:      Odvolání proti rozhodnutí o odepření informací
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    Zk Pha 240/2015
your:
   role:    Povinný subjekt
   name:    České dráhy a.s.
      -     
   address:
      -     Nábřeží Ludvíka Svobody 1222/12
      -     110 15 
   ds:      
style:      letter
reminder:   true
---

Vážení,

dne 7. prosince 2015 jsem v souladu se zákonem č. 106/1999 Sb. (dále jen „InfZ“), požádal o poskytnutí následujících informací:

* poskytnutí veškeré dokumentace (předané dokumenty atd.) o poskytnutých právních službách právničky JUDr. Radmily Kleslové, která pro České dráhy dle informací z veřejných zdrojů pracovala mezi lety 2011 až 2015. Uvedl jsem, že pokud povinný subjekt uvedenou dokumentaci nemá, lze ji vyžádat od JUDr. Radmily Kleslové, která jakožto advokátka má povinnost o poskytnutých právních službách vést přiměřenou dokumentaci a na vyžádání ji svému klientovi předložit. 

Povinný subjekt poskytnutí informací několikrát odmítl, a to ve dnech 7. prosince 2015, 25. února 2016, 18. dubna 2016 a 12. července 2016. Tato rozhodnutí o odepření žádosti jsem v minulosti napadl vzhledem k tomu, že byla v rozporu s dikcí InfZ. Nadřízený správní orgán, kterým je ředitel společnosti, následně tato rozhodnutí opětovně rušil, a to přípisy ze dne: 14. ledna 2016, 1. dubna 2016 a 9. června 2016. Předposlední uvedené rozhodnutí jsem napadl soudně správní žalobou podanou k Městskému soudu v Praze dne 11. července 2016.

Městský soud v Praze svým rozsudkem zrušil uvedené rozhodnutí povinného subjektu a vrátil věc k novému projednání. Následně povinný subjekt vydal dne 17. září 2018 přípis, který jsem obdržel dne 24. září 2018 a ve kterém shledal, že není veřejnou institucí, a tedy žádost odkládá.

Jsem toho názoru, že výše uvedený příspis lze z materiálního hlediska považovat za rozhodnutí o odepření informací. V něm se nelze ztotožnit s uvedeným důvodem povinného subjektu, ve kterém tvrdí, že České dráhy nejsou veřejnou institucí ve smyslu § 2 odst. 1 InfZ. Ve světle nálezu Ústavního soudu I. ÚS 1262/17 totiž fakt, že České dráhy a.s. jsou jako společnost stoprocentně vlastněná českým státem veřejnou institucí, nelze zpochybnit. Povinný subjekt proto měl požadované informace poskytnout, nicméně tak neučinil. Proto podávám v souladu s § 16 odst. 1 InfZ odvolání.

Prosím o poskytnutí informace v elektronické podobě e-mailem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
signature: 
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
  - zastupitel hl. m. Prahy
abbr:       adam
...
