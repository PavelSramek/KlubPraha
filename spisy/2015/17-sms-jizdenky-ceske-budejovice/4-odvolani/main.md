---
prijemce: 
  role:     Povinný subjekt
  nazev:    Dopravní podnik města České Budějovice a.s.
  ulice:    Novohradská 738/40
  PSC:      370 33
  mesto:    Česká Budějovice
  DS:       
styl:       pirati-klub
vase:
  znacka:   30/2015/2958/2279
  den:      4.5.2015
nase:
  znacka:   ZK Pha 17-4/2015
  misto:    Praha

vec:        Odvolání proti odepření informací
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

Dne 18. 3. 2015 jsem na e-mailovou adresu Zákaznického centra (info@dpmcb.cz) Dopravního podniku města České Budějovice a.s. zaslal Žádost o informace, ve které jsem podle zákona č. 106/1999 Sb. o svobodném přístupu k informacím, ve znění pozdějších předpisů (dále jen InfZ), žádal o následující informace:

1. veškeré smlouvy týkající se prodeje jízdenek prostřednictívm SMS, nebo aplikace do mobilního telefonu, a to včetně všech uzavřených dodatků a (pokud máte k dispozici) nejnovějšího konsolidovaného znění textu smlouvy,
2. informace o celkovém vybraném jízdném prostřednictvím takovýchto služeb a o výši celkové provize (jakékoliv platby) jednotlivým dodavatelům (a to v obou případech za rok 2014 a v členění na SMS jízdenky a aplikace do mobilního telefonu, pokud jsou ve Vašem městě používány oba tyto platební kanály).

Povinný subjekt mě vyzval k doplnění žádosti dne 24. 3., neboť si nebyl jist, kdo žádost podává a jakou informaci požaduji. Svoji žádost jsem proto doplnil. Dne 4. 5. Povinný subjekt vydal rozhodnutí, ve kterém moji žádost částečně odmítl, a to s odůvodněním, že je požadovaná informace je formulována příliš obecně, a že není zřejmé, jaká informace je žádána. Povinný subjekt přitom nicméně porozuměl již ve své výzvě ze dne 24. 3. tomu, že požadovaná informace se týká smluvní dokumentace ohledně služby SMS jízdenek a dokonce uvedl, že požadovaná informace podléhá ochraně obchodního tajemství, autorského zákona a zákona o ochraně osobních údajů. Vzhledem k tomu, že bod č. 1. byl vymezen dostatečně jasně: „veškeré smlouvy, týkající se prodeje jízdenek prostřednictvím SMS, nebo aplikace do mobilního telefonu“, a vzhledem k tomu, že v případě obdobných žádostí o informace, adresovaných dalším dopravním podnikům v krajských městech ČR (Plzeň, Ústí nad Labem, Pardubice, Hradec Králové, Brno, Olomouc, Zlín a Otrokovice, Ostrava a Liberec a Jablonec) všechny povinné subjekty žádosti porozuměly, nelze se domnívat, že bod č. 1. žádosti je formulován příliš obecně. V závěru dodávám, že Povinný subjekt ve své odpovědi z 4. 5., kdy moji žádost o informace zamítl, paradoxně rovněž uvedl, že žádost doplněna byla.

Závěr, že smluvní dokumentace je předmětem obchodního tajemství, ochrany autorskoprávní a rovněž i ochrany osobních údajů nemá oporu v InfZ. Naopak, § 12 InfZ vyžaduje od povinného subjektu přesně opačný postup, a sice: „Všechna omezení práva na informace provede povinný subjekt tak, že poskytne požadované informace včetně doprovodných informací po vyloučení těch informací, u nichž to stanoví zákon.“ Povinný subjekt tedy informaci poskytnout měl poté, co z ní vyloučil všechny části, které jsou předmětem obchodního tajemství, autorskoprávní ochrany, nebo ochrany osobních údajů. 

Poskytnutí informace ve formátu, jehož specifikace je volně dostupná (tj. v otevřeném formátu), má oporu v InfZ, ba je přímo InfZ vyžadováno, a to v § 4 odst. 2: „Pokud je taková informace zveřejněna v elektronické podobě, musí být zveřejněna i ve formátu, jehož specifikace je volně dostupná a použití uživatelem není omezováno.“

V souvislosti s výše uvedenými skutečnostmi proto v souladu s § 16 odst. InfZ podávám odvolání proti rozhodnutí o odmítnutí žádosti o informace.

Prosím o poskytnutí informace elektronicky, na svoji e-mailovou adresu. Vyžaduje-li to velikost poskytovaných informací, zašlete informace ve
více datových zprávách. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za
Vaši vstřícnost. K jednání ve věci této žádosti zmocňuji pana Jana Loužka.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
