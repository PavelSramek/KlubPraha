---
prijemce: 
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   MHMP 1642899/2015
  den:
nase:
  znacka:   ZK Pha 130/2015
  misto:    Praha
vec:        Odvolání proti odepření informací
vyrizuje:   
   name:    Mikuláš Ferjenčík
   phone:   +420 775 978 550
   ds:      i9avjnt
   mail:    mikulas.ferjencik@praha.eu
---

Vážení,

dne 8. září 2015 jsem Magistrát hl. m. Prahy žádal o poskytnutí následujících informací: Seznam všech podnětů k územnímu plánu, které eviduje Magistrát hl. m. Prahy k 8. 9. 2015 a obsah všech podnětů z tohoto seznamu. Žádal jsem dle zákona o hl. m. Praze (dále jen „ZhmP“), resp. zákona o svobodném přístupu k informacím (dále jen „InfZ“). Ředitel Odboru územního rozvoje mi informace rozhodnutím ze dne 17. 9. 2015 odmítl poskytnout.

Rozhodnutí o odepření informace považuji za vadné. Mnou požadované informace beze sporu souvisejí s výkonem mé funkce člena výboru pro územní rozvoj Zastupitelstva hl. m. Prahy, tudíž na ně mám právo dle § 51 odst. 3 písm. c) ZhmP. To, že jsem se přepsal a v žádosti odkázal na § 51 odst. 3 písm. b) ZhmP namísto písm. c), nemůže být důvodem pro odepření informace. 

Důvodem pro odepření informace nemůže být ani pouhý odkaz na § 11 odst. 1 písm. b) InfZ, a to hned ze dvou důvodů. Za prvé mnou požadované informace nejsou „novou informací, která vznikla při přípravě rozhodnutí povinného subjektu“, protože informace (tedy podnět) vznikla PŘED přípravou rozhodnutí a nevytvořil ji povinný subjekt, nýbrž třetí osoba. Za druhé § 11 odst. 1 je fakultativní ustanovení, což znamená, že povinný subjekt sice na jeho základě může omezit poskytnutí informace, ale musí své rozhodnutí řádně odůvodnit, resp. musí zdůvodnit, proč je nezbytné informaci neposkytnout. To mj. vyplývá i z rozsudku NSS z 17. 2. 2011, 1 As 105/2010, bod 10. Rozhodnutí ředitele odboru bylo svévolné, protože nijak odůvodněné nebylo. Situaci, kdy úředník mermomocí hledá ustanovení zákona, která by mu umožnila odepřít zastupiteli informace, na které má právo, považuji za absurdní. 

Proto proti tomuto rozhodnutí podávám odvolání dle § 16 odst. 1 InfZ. Požaduji, aby nadřízený orgán 
* napadené rozhodnutí zrušil a
* vyslovil závazný právní názor, že požadovaná informace spadá do rozsahu informací, které je třeba zastupiteli poskytnout.

Prosím o doručování do datové schránky uvedené v patičce této zprávy. Předem děkuji za Vaši vstřícnost. 

S pozdravem

---
podpis: 
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
...
