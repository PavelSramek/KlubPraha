---
title:      Odvolání
author:
   name:    Mikuláš Ferjenčík
   phone:   +420 737 943 770
   ds:      i9avjnt
   mail:    mikulas.ferjencik@praha.eu
our:
   name:    Zastupitelský klub Pirátů
   sign:    ZK Pha 130/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 8. 9. jsem v souladu s § 51 odst. 3 písm. b) zákona č. 131/2000 Sb., o hlavním městě Praze, resp. zákonem č. 106/1999 Sb., o svobodném přístupu k informacím, požádal o seznam všech podnětů k územnímu plánu, které eviduje Magistrát hlavního města Prahy k 8. 9. 2015 a obsah všech podnětů z tohoto seznamu. 

Dne 17. 9. povinný subjekt mojí žádost odmítl. Dovodil, že jde v případě podnětů o neukončené informace, které podřadil pod ustanovení § 11 odst. 1 písm. b) zákona č. 106/1999 Sb., o svobodném přístupu k informacím, a dané ustanovení ocitoval. Protože jsem s argumentací povinného subjektu v jeho rozhodnutí nesouhlasil, podal jsem dne 23. 9. odvolání. Ministerstvo vnitra jako nadřízený správní orgán následně dne 23. 10. 2015 vydalo rozhodnutí, ve kterém zrušilo rozhodnutí Hlavního města Prahy a požádalo povinný subjekt o nové projednání záležitosti. Povinný subjekt tak v zákonné lhůtě nicméně neučinil, ačkoliv tak učnit měl do 15 dní od předání spisu, a tedy do doby 1 měsíce od vydání rozhodnutí Ministerstva vnitra. 

Proto jsem podle §16a odst. 1 písm. a) InfZ podal stížnost na postup při vyřizování žádosti o informace. Nesouhlasil jsem se způsobem vyřízením mé žádosti a i nadále jsem trval na poskytnutí žádané informace povinným subjektem. Povinný subjekt následně dne 11. 12. 2015 přerušil správní řízení podle ustanovení § 64 odst. 1 písm. e) zákona č. 500/2004 Sb., správního řádu. Užívání správního řádu je v žádání o informace vymezeno § 20 odst. 4 zákona č. 106/1999 Sb., tedy pro případy: řízení o stížnosti pro počítání lhůt, doručování a náklady řízení, dále se použijí ustanovení správního řádu o základních zásadách činnosti správních orgánů, ustanovení o ochraně před nečinností a ustanovení § 178; v ostatním se správní řád nepoužije. Povinný subjekt tedy nemůže použít ustanovení § 64 odst. 1 písm. e) zákona č. 500/2004 Sb., správního řádu, a proto je dané přerušení povinným subjektem nezákonné.

Rovněž nelze ani souhlasit se závěrem povinného subjektu, ve kterém musí povinný subjekt jednak oslovit všechny osoby. Občané, kteří o změnu územního plánu žádají, totiž dávají automaticky svůj souhlas k tomu, aby byly jejich identifikační údaje zveřejněny, neboť bez jejich zveřejnění by nebylo možné danou změnu schválit. Nejedná se o porušení oprávněných zájmů osob podle ustanovení § 2 odst. 3. zákona č. 500/2004 Sb., správního řádu. 

Dále nelze souhlasit se závěrem nezbytnosti anonymizace některých údajů, a to v souladu s rozhodnutím Ministerstva vnitra Č. j. MV- 52648-4/ODK-2015, které uvádí, že „Informace, které se vztahují k rozhodovacím pravomocem zastupitelstva, musejí být členovi zastupitelstva poskytnuty bez omezení (včetně případných zaznamenaných osobních údajů a obchodního tajemství), neboť jejich komplexní znalost je faktickou podmínkou, aby se mohl účinně podílet (nebo alespoň potencionálně podílet) na konkrétním rozhodování zastupitelstva. Ve vztahu k těmto rozhodovacím pravomocem tedy jednoznačně převažuje nezbytnost jejich zpřístupnění zastupiteli nad právním řádem předvídanou ochranou, takže poskytnutí i zákonem chráněných informací lze považovat za přípustné.“

Vzhledem k tomu, že jsem na základě výše uvedených skutečností dospěl k závěru, že je dané přerušení povinného subjektu nezákonné, podávám § 16. odst. 1. odvolání. Požaduji, aby nadřízený orgán 

* napadené rozhodnutí zrušil a
* vyslovil závazný právní názor, že požadovaná informace spadá do rozsahu informací, které je třeba zastupiteli poskytnout.

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
signature:
  - Mikuláš Ferjenčík
  - nar. 19. 3. 1987
  - bytem Bořivojova 108, Praha 3
  - zastupitel hl. m. Prahy
abbr:       miki
...
