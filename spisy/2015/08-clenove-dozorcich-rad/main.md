---
prijemce: 
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 8/2015
  misto:    Praha
vec:        Žádost zastupitele hl. m. Prahy o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

v souladu s § 51 odst. 3 zákona č. 131/2000 Sb., o hlavním městě Praze, ve znění pozdějších předpisů, Vás žádám o následující informace:

seznam všech obchodních společností, v jejíchž dozorčích radách jsou zástupci hl. m. Prahy, ať už má v nich Praha 100% či pouze částečný majetkový podíl, anebo v nich vykonává rozhodující vliv prostřednictvím jiné právnické osoby (např. Pražská energetická, a.s., Rozvojové centrum Praha a další dceřiné, vnukovské a další společnosti).

U každé takovéto obchodní společnosti uveďte, pokud je má povinný subjekt k dizpozici,
1. informaci o tom, kdo je akcionářem této obchodní společnosti a jaký drží podíl podle posledních dostupných informací (vlastnická struktura),
2. seznam aktuálních členů dozorčí rady,
3. označení členů dozorčí rady, kteří jsou zástupci hl. m. Prahy, 
4. výše odměn a jiných příjmů, které mají být podle smlouvy o výkonu funkce poskytovány jednotlivým členům dozorčí rady.
 
Zástupcem hl. m. Prahy ve smyslu této žádosti se rozumí člen dozorčí rady obchodní společnosti (dále jen „funkce“, který splňuje aspoň jednu z následujících podmínek:

1. byl zvolen, navržen nebo doporučen do funkce orgánem hl. m. Prahy,
2. je zastupitel nebo zaměstnanec hl. m. Prahy,
3. je zvolen, navržen nebo ustaven do funkce s uplatněním vlivu hl. m. Prahy.

Hlavní město Praha jakožto akcionář má přístup ke smlouvě o výkonu funkce, která musí být schválena valnou hromadou (§ 188 odst. 3 ve spojení s § 189 odst. 2 zákona č. 90/2012 Sb., o obchodních korporacích), a to u obchodních společností, které přímo řídí. U ostatních obchodních společností, které ovládá, může mít dané informace k dispozici anebo si je může zjednat použitím práva na informace podle zákona č. 90/2012 Sb., o obchodních korporacích. Vlivem se rozumí vliv ve smyslu § 71 zákona č. 90/2012 Sb., o obchodních korporacích.

K jednánání v této věci mým jménem s povinným subjektem a dalšími úřady a soudy 
zmocňuji zastupitele Adama Zábranského, nar. 28. 12. 1993, trvale bytem 
Zbynická 6, Praha 16 (dále jen „zmocněnec“), a to s výjimkou doručování rozhodnutí, 
u kterých trvám na tom, aby byly doručovány do mé datové schránky.

Prosím o poskytnutí informace některým z následujících způsobů:

1. do datové schránky uvedené v patičce této zprávy, případně ve více datových 
zprávách, vyžaduje-li to velikost poskytovaných informací, 

2. předáním informací na datovém nosiči zmocněnci,

3. zpřístupněním informací v informačním systému povinného subjektu zřízením 
uživatelského účtu pro zmocněnce.

Žádám o přímé poskytnutí informace, nikoliv jen odkaz na zveřejněný dokument. 
Dokumenty poskytněte v elektronické strojově čitelné a upravitelné podobě 
(např. formáty TXT, HTML, ODT, DOC, XLS, nikoliv PDF, obrázky apod.), kdykoliv 
je to možné. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
