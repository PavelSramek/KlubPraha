---
prijemce: 
  role:     Povinný subjekt
  nazev:    Magistrát hlavního města Prahy
  ulice:    Mariánské náměstí 2/2
  PSC:      110 01
  mesto:    Praha 1
  DS:       48ia97h
styl:       pirati-klub
vase:
  znacka:  
  den:      
nase:
  znacka:   ZK Pha 8/2015
  misto:    Praha

vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Adam Zábranský
  telefon:  +420 721 006 868
  ds:       48ia97h
  mail:     adam.zabransky@praha.eu
---

Vážení, 

dne 24. února 2015 jsem na Magistrát hlavního města Prahy (dále jen MHMP) zaslal žádost o informace, ve které jsem žádal o následující informace:

U každé takovéto obchodní společnosti uveďte, pokud je má povinný subjekt k dizpozici,
1. informaci o tom, kdo je akcionářem této obchodní společnosti a jaký drží podíl podle posledních dostupných informací (vlastnická struktura),
2. seznam aktuálních členů dozorčí rady,
3. označení členů dozorčí rady, kteří jsou zástupci hl. m. Prahy, 
4. výše odměn a jiných příjmů, které mají být podle smlouvy o výkonu funkce poskytovány jednotlivým členům dozorčí rady.
 
Zástupcem hl. m. Prahy ve smyslu této žádosti se rozumí člen dozorčí rady obchodní společnosti (dále jen „funkce“, který splňuje aspoň jednu z následujících podmínek:

1. byl zvolen, navržen nebo doporučen do funkce orgánem hl. m. Prahy,
2. je zastupitel nebo zaměstnanec hl. m. Prahy,
3. je zvolen, navržen nebo ustaven do funkce s uplatněním vlivu hl. m. Prahy.

Hlavní město Praha jakožto akcionář má přístup ke smlouvě o výkonu funkce, která musí být schválena valnou hromadou (§ 188 odst. 3 ve spojení s § 189 odst. 2 zákona č. 90/2012 Sb., o obchodních korporacích), a to u obchodních společností, které přímo řídí. U ostatních obchodních společností, které ovládá, může mít dané informace k dispozici anebo si je může zjednat použitím práva na informace podle zákona č. 90/2012 Sb., o obchodních korporacích. Vlivem se rozumí vliv ve smyslu § 71 zákona č. 90/2012 Sb., o obchodních korporacích.

Od Povinného subjektu jsem nicméně nedostal žádnou odpověď a to přesto, že už uplynula 15denní lhůta daná zákonem č. 106/1999 Sb., o svobodném přístupu k informacím (dále jen InfZ). Povinný subjekt jsem již dříve kontaktoval, a on si je svého pochybení vědom. Nicméně i přes urgence a osobní setkání nedokázal sjednat nápravu a informace poskytnout. Proto dle § 16a odst. 1 písm. b) na tento postup podávám stížnost.

Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informací prostřednictvím datové schránky uvedené v patičce tohoto dopisu, případně prostřednictvím e-mailu. Předem děkuji za Vaši vstřícnost.

---
podpis: 
  - Adam Zábranský
  - nar. 28. 12. 1993
  - bytem Zbynická 6, Praha 16
...
