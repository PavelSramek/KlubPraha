---
title:      Návrh na vydání doplňujícího rozsudku
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 68/2015
your:
   name:
      -     Městský soud v Praze
   address:
      -     Spálená 6/2
      -     12000 Nové Město
   ds:      snkabbm
   sign:    č. j. 11A 3/2014-82
   date:    7.9.2015
   note:    
      -     k rukám JUDr. Veberové
      -     předsedkyně senátu
sendby:     ds
style:      letter
---

Vážená paní předsedkyně,

potvrzuji doručení rozhodnutí zdejšího soudu č. j. 11A 3/2014-82 ze dne 7. 9. 2015.
V napadeném rozhodnutí nicméně není plně řešen můj nárok uplatněný v bodu 4 
žaloby, podle něhož jsem se domáhal, aby byla žalovanému uložena povinnost 
nahradit náklady řízení žalobci náklady řízení, neboť bylo rozhodnuto pouze 
o vrácení soudního poplatku. 
  
Plénum Ústavního soudu formulovalo v nálezu ze dne 7. října 2014 v řízení pod sp.zn. Pl. ÚS 39/13 ve svém výroku č. II svůj závazný interpretativní výrok následujícího znění: 

> „Zásadu rovnosti účastníků řízení ve smyslu článku 37 odst. 3 Listiny základních práv a svobod naplňuje přiznání paušální náhrady coby náhrady hotových výdajů podle jejich demonstrativního výčtu v § 137 odst. 1 občanského soudního řádu i účastníkovi řízení, který advokátem zastoupen není, a to v situacích, v nichž by účastníkovi řízení zastoupenému advokátem byla přiznána taková náhrada podle § 13 odst. 3 advokátního tarifu.“

Nárok na náhradu nákladů řízení byl součástí předmětu řízení, aniž by o něm
bylo řádně rozhodnuto. Vzhledem k uvedenému žádám dle § 64 zák. č. 150/2002 Sb. 
ve spojení s § 166 odst. 1 zákona č. 99/1963 Sb., občanský soudní řád, o vydání doplňujícího rozsudku, kterým mi soud
přizná náhradu hotových výdajů podle počtu úkonů v souladu se shora citovaným
závazným interpretativním výrokem Ústavního soudu. Dle § 11 vyhlášky č. 177/1996 Sb.,
advokátní tarif, šlo o hotové výdaje při 3,5 úkonech

* úkonech: podání žaloby, podání kasační stížnosti, 
* půlúkonech: zaslání podkladů k NSS prokazující vysokoškolské právnické 
vzdělání, vyjádření na výzvu zdejšího soudu, návrh na vydání doplňujícího rozsudku.

Vzhledem k tomu, že mi zdejší soud dal v celém rozsahu za pravdu, moje žaloba
byla zcela důvodná a neměl jsem náklady na právního zástupce, žádám o vydání 
doplňujícího rozsudku, kde bude rozhodnuto o zbylých nákladech řízení ve výši 
3,5 úkonu vyčíslených paušální částkou dle vyhl. č. 177/1996 Sb., tj. 1050 Kč.

S pozdravem

---
signature:
  - Mgr. Bc. Jakub Michálek
  - předseda klubu Pirátů
  - v Zastupitelstvu hl. m. Prahy
  - nar. 6. 2. 1989, 
  - trvale bytem Zenklova 193, Praha 8
abbr:       jakub
attachments:
...
