---
prijemce: 
  dovetek:  JUDr. Richard Mařík
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 106/2015
  misto:    Praha
vec:        Stížnost zastupitele hl. m. Prahy na vyřizování žádosti o informace
vyrizuje:   
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
---

Vážený pane řediteli,

dne 28. 8. jsem obdržel Vaše Sdělení k žádosti o poskytnutí informace podle § 51 odst. 3 písm. b) zákona č. 131/2000 Sb., o hlavním městě Praze, ve znění pozdějíšch předpisů k přípravě tisku R-18847 (dále jen „Sdělení“) k mé žádosti, kterou jsem odeslal dne 13. 8. povinnému subjektu. 

Žádost jsem podal podle zákona č. 131/2000 Sb,. o hlavním městě Praze, ve znění pozdějších předpisů se subsidiárním užitím zákona č. 106/1999 Sb., o svobodném přístupu k informacím, ve znění pozdějších předpisů. Tím byla právní úprava jasně vymezena. O informaci byl žádán jasně povinný subjekt jako celek. 

V bodě č. 1. jsem žádal informaci o tom, jací konkrétní pracovníci Magistrátu hlavního města Prahy se podíleli na vytvoření návrhu pražských stavebních předpisů. Z toho vyplývá, že jsem žáda o informaci, který konkrétní poradce z Kanceláře primátora na tomto textu pracoval a jaká je jeho odborná kvalifikace pro přípravu stavebních předpisů.

V bodě č. 2. považuji za nanejvýš pochybné, že povinný subjekt nemá k dispozici žádnou dokumentaci, která se týkala vzniku návrhu pražských stavebních předpisů. Povinný subjekt totiž musí disponovat minimálně údaji o tom, jak byly dané informace zničeny, kdy byly zničeny a jak byly zničeny. Rovněž musí dodržovat příslušné předpisy platné na úseku archivnictví. Protikorupční strategie hl. m. Prahy vyžaduje dochování tzv. auditní stopy. Není-li tomu tak, porušily Kancelář primátora a Odbor volených orgánů Protikorupční strategii hl. m. Prahy. 

Rovněž se nelze domnívat, že dokumentace není v mé žádosti jasně vymezena. Tato dokumentace byla totiž definována jako souhrn následujících informací: *uvedení totožnosti osoby, která zahájila přípravu tisku vytvořením předmětných souborů, a to zvlášť u každého souboru, který je částí tisku, totožnosti všech osob (zaměstnanců města, příspěvkových organizací, externích dodavatelů, zastupitelů apod.), které do tohoto tisku nebo jeho jakékoliv části vkládaly nebo k němu uplatnily své připomínky anebo jim byl v průběhu přípravy zaslán, a to včetně **doložení každé e-mailové zprávy, zápisu z jednání nebo jiného dokumentu, který informaci zachycuje, a včetně jednotlivých verzí připravovaného tisku nebo jeho částí** (včetně metadat souborů), který má povinný subjekt v okamžiku doručení této žádosti ve své moci*

Podávám proto podle §16a odst. 1 písm. c) InfZ stížnost na postup při vyřizování žádosti o informace. Požadovaná informace mi totiž byla vydána pouze částečně, bez rozhodnutí o odmítnutí poskytnutí části informace. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
podpis: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
...
