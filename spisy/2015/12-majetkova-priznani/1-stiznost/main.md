---
prijemce: 
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:      
nase:
  znacka:   ZK Pha 12/2015-1
  misto:    Praha

vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

v žádosti o informace, odeslané dne 13. 2. 2015, jsem žádal o přístup k oznámením podle etického kodexu Zastupitelstva hl. m. Prahy. V této žádosti jsem uvedl, že mi bylo „neorpávněně zamezeno zhotovit si kopie nebo snímky předmětných dokumentů, ačkoliv součástí práva nahlížet do dokumentů  je též právo udělat si kopie a předmětné dokumenty jsou informacemi, které má povinný subjekt k držení a je podle zákona o svobodném přístupu k informacím povinen je poskytovat“. Dále jsem požádal o digitalizaci předmětných dokumentů a jejich rozeslání všem zastupitelům včetně mě samotného a upozornil jsem na skutečnost, že žádost má být posuzována podle zákona o hlavním městě Praze a vyřízena postupem podle zákona o svobodném přístupu k informacím. Není mi známo, zda byla žádost zaevidována povinným subjektem.

Povinný subjekt mi informace neposkytl ani na mou žádost jinak nereagoval, a proto podávám stížnost na postup při vyřizování žádosti o informace podle § 16a odst. 1 písm. b) zákona č. 106/1999 Sb., o svobodném přístupu k informacím, ve znění pozdějších předpisů (dále jen „InfZ“).

Navrhuji, aby nadřízený správní orgán postupem podle § 16a odst. 6 písm. b) InfZ
povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného správního orgánu.

Prosím o poskytnutí informací prostřednictvím datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
