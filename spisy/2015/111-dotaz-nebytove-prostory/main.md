---
prijemce: 
  nazev:    Magistrát hl. m. Prahy
  dovetek:  Ing. Radek Svoboda
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 111/2015
  misto:    Praha
vec:        Žádost zastupitele hl. m. Prahy o informace a podnět
vyrizuje:   
  jmeno:    Adam Zábranský
  telefon:  +420 721 006 868
  ds:       xwfwgha
  mail:     adam.zabransky@praha.eu
---


Vážený pane řediteli,

měl jsem konečně čas trochu si projít tabulky s využíváním městských nemovitostí (konkrétně jsem se zaměřil na nebytové prostory), které jste poskytl Jakubu Michálkovi v květnu letošního roku, a mám na vás v souladu s § 53 odst. 3 písm. c) zákona o hl. m. Praze několik dotazů ohledně různých údajů, které tam jsou uvedeny, ale i obecnějších, a zároveň podnět. Žádám vás, abyste mi na žádost odpověděl v zákonné lhůtě 15 dnů (dle zákona o svobodném přístupu k informacím, protože v § 53 odst. 3 písm. c) zákona o hl. m. Praze není uvedena lhůta).

1) Jaký důvod je pro takto nízké ceny nájmů (nájemce; adresa; plocha; správce; cena za m2 za rok)?
 - a) Skanska DS, a.s.; Malé náměstí 9; 35 m2; spravuje Liga-servis s.r.o.; 0 Kč
 - b) Lucie Dvorská; Na Staré 14; 214,67 m2; spravuje Liga-servis s.r.o.; 0 Kč
 - c) Filip Valkár; Žemovská 131; 182,65 m2; spravuje Liga-servis s.r.o.; 0 Kč
 - d) Casus, Direct Mail, a.s.; Karmelitská 373; spravuje Liga-servis s.r.o.; 0 Kč
 - e) Luděk Láryš; Petřínské sady 411 a Petřínské sady 417; 1085,67 m2; spravuje Solid a.s.; 0 Kč
 - f) Kardio-Angio s.r.o.; Na Poříčí 6; 48 m2; spravuje Solid a.s.; 200 Kč
 - g) DELOREAN s.r.o.; Na Poříčí 6; 95,56 m2; spravuje Solid a.s.; 555 Kč
 - h) International Trading and Consulting Company s.r.o.; Na Poříčí 6; 107,3 m2; spravuje Solid a.s.; 942 Kč
 - i) Mustek Properties s.r.o.; Na Můstku 8; 55,4 m2; spravuje Solid a.s.; 1038 Kč
 - j) kanceláře na lukrativní adrese Trojická za ceny okolo 1000 Kč; spravuje Solid a.s.

2) Existuje nějaká metodika stanovení výše nájmů pro specifické subjekty, jako jsou např. nestátní neziskové organizace, firmy s majetkovou účastí hl. m. Prahy či školy? Jak jsou vybírány neziskové organizace, kterým hl. m. Praha poskytne prostor k pronájmu za nízké ceny?

3) Zkoumala někdy hl. m. Praha, zda pronajímá nebytové prostory podnikatelům za tržní ceny? V mnoha případech mám totiž silné pochynosti, že tomu tak je. Jak je zajištěno, že komerční prostory nejsou pronajímány pod tržní cenou?

4) Kolik nebytových prostor v současnosti není pronajímaných a co hl. m. Praha dělá pro to, aby tyto prostory získaly své nájemce?

5) Ještě bych vás rád požádal o seznam nebytových prostor v majetku hl. m. Prahy, který není svěřen do správy městským částem, spolu se správcovskými společnostmi, které se o jednotlivé prostory starají. Tento seznam prosím v jednom souboru, nikoliv tedy v 50 souborech.

Chápu, že zpracovat mnou žádané informace může nějakou dobu trvat a omlouvám se za to. Nicméně způsob, jakým hl. m. Praha nakládá se svým nebytovým fondem, je dle mého názoru značně nepřehledný (viz data rozházená v 50 souborech) a netransparentní. Vyzývám vás tímto, abyste informace o nakládání hl. m. Prahy se svým nemovitým majetkem zveřejňovali formou otevřených dat (s tím vám my Piráti rádi pomůžeme), čímž byste zajistili transparentnost a přehlednost (nejen pro veřejnost, ale i pro vás!), umožnili lepší vnitřní a veřejnou kontrolu (a tím pravděpodobně větší hospodárnost) a nejspíše by se tím zvýšila zaplněnost městských bytů a nebytových prostor (dnes dle mého názoru málokdo ví, jaké městské byty a nebytové prostory jsou volné, aby si je případně mohl pronajmout).

Prosím o poskytnutí všech informací elektronickou cestou, a to buď do datové schránky uvedené v patičce či na e-mailovou adresu. Zároveň požaduji, aby data byla poskytována ve formě upravitelných souborů (např. .doc, .xls atd.) a nikoliv ve formě pdf souborů, kdykoliv to bude možné.

Předem děkuji za odpověď.

---
podpis: 
  - Adam Zábranský
  - zastupitel hl. m. Prahy
  - nar. 28. 12. 1993
  - bytem Zbynická 6, Praha 16
...
