---
prijemce:
  role:     Orgán činný v trestním řízení
  nazev:    Obvodní státní zastupitelství pro Prahu 1
  ulice:    nábřeží Edvarda Beneše 627/3
  PSC:      11800
  mesto:    Praha 1
  DS:       iauaiiq
styl:       pirati-klub
vase:
  znacka:
  den:
nase:
  znacka:   ZK Pha 12/2015-1
  misto:    Praha

vec:        Oznámení o skutečnostech
vyrizuje:
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážená paní státní zástupkyně/vážený pane státní zástupce,

obracím se na Vás ve věci obvinění, které bylo vzneseno zastupitelem
RNDr. Tomášem Hudečkem, Ph.D. (klub TOP 09 a nezávislých) na zasedání
zastupitelstva hlavního města Prahy dne 26. března 2015 (dále jen „zasedání“).

### Obvinění z trestného činu

Pan Hudeček na zasedání vznesl následující obvinění, cituji ze stenozáznamu:

> A potom zaznělo tady, že jste si počítali nebo respektive ne počítali, ale že dokonce jste pracovali už v říjnu a v listopadu. Tak prosím vás, mám k tomu dvě poznámky.
> 
> Nikdy jsem já vás nezaměstnával, takže pokud to bylo v říjnu, tak to muselo být až teda hodně někdy skoro v listopadu, protože já si nevzpomínám že za mně byste byli oslovení.
> 
> A potom pan Michálek má založený živnostňák 20. 12. 2014. Jste si pane Michálku založil živnosťák proto, abyste odsud mohl brát peníze 20. 12., čtyři dny před Vánocemi.
> 
> To znamená, můžu jenom takhle opravit to, co tady říkáte je trošku demagogie, a já si myslím, že by bylo lepší, kdyby jste se chovali jako zastupitelé. Nepřesvědčili jste mě ani na základě této dlouhé prezentace, že ten bod s tím, čím byl vyvolán, byl vyvolán neoprávněně. Naopak byl vyvolán oprávněně. Po tom všem, co tady zaznělo můžu konstatovat jednoduchou věc, nezlobte se pánové - není to úplně normální to Vaše angažmá tady.
> 
> A konkrétně dokonce i to založení živnostňáku kvůli zastupitelům na Praze 5 je už trestně stíháno. Kvůli zastupitelům je už i trestně stíháno. Takže si to dejte do kupy mnohem dřív, než budete jako zaměstnaní zastupitelé opoziční koaliční Rady trestně stíhání policií. Děkuji.

Tento výrok (dále jen „obvinění“) byl přednesen na zasedání zastupitelstva hl. m. Prahy před zastupiteli, úředníky Magistrátu hl. m. Prahy, kteří jsou mu povinně přítomni, a dále občany sledujícími zasedání online na webu Prahy.

*Důkaz*:

* stenozáznamem ze zasedání, který vyhotovil Magistrát hl. m. Prahy
* jednacím řádem zastupitelstva hl. m. Prahy přijatým usnesením XXX
* zvukově obrazovým záznamem zasedání, který je zveřejněn na internetových stránkách hl. m. Prahy, na webové adrese praha.eu

Toto obvinění z trestného činu považuji za neopodstatněné. Žádám, aby bylo mé jednání na základě popsaných skutečností prověřeno orgány činnými v trestním řízení, přičemž uvádím všechny rozhodné skutkové okolnosti níže.

### Skutkové okolnosti 

Dne 11. 10. 2014 jsem byl zvolen zastupitelem hl. m. Prahy. Do 31. 10. 2014 jsem vykonával praxi advokátního koncipienta u advokátní kanceláře Řehák & Partneři, k. s. Ke dni 31. 10. 2014 jsem pracovní poměr ukončil dohodou se zaměstnavatelem, a od té doby nejsem v pracovním poměru.

*Důkaz*:

* osvědčení o zvolení zastupitelem hl. m. Prahy
* dodatek k pracovní smlouvě, kterým se rozvazuje pracovní poměr

Důvodem rozvázání pracovního poměru je neslučitelnost s funkcí zastupitele hl. m. Prahy. Funkci zastupitele beru velmi odpovědně a věnuji se ji v takovém rozsahu, který by mi neumožnil výkon praxe advokátního koncipienta v rozsahu stanovené týdenní pracovní doby podle zákoníku práce (§ 37 odst. 1 písm. e) zákona č. 85/1996 Sb., o advokacii, ve znění pozdějších předpisů). Na doporučení České advokátní komory jsem proto požádal o přerušení praxe advokátního koncipienta a rozvázal pracovní poměr.

*Důkaz*:

* Stanovisko České advokátní komory ze dne XX

V důsledku zahájení výkonu mandátu zastupitele a nutnosti ukončení předchozího pracovního poměru jsem přišel o výdělek, který do té doby za rok 2014 (do října) činil částku 142 800 Kč po zdanění. Proto jsem v souladu s předpisy podal žádost o náhradu a obdržel jsem zatím dvakrát náhradu ve výši 18 tis. Kč za měsíc.

*Důkaz*:

* Potvrzením o zdanitelných příjmech ze závislé činnosti za rok 2014 vystavené advokátní kanceláří Řehák & Partneři dne 30. 3. 2015
* Kopií osobního spisu zastupitele vedeného Magistrátem hl. m. Prahy, který obsahuje mj. výčetku
* Výpisem z bankovního účtu XXX s filtrací na protiúčty hl. m. Prahy (výpis obsahuje rovněž odměnu paušální částkou dle § 52 odst. 5 zákona č. 131/2000 Sb., o hlavním městě Praze, ve znění pozdějších předpisů)

Uvedené náhrady závisí na počtu hodin, které zastupitel věnuje výkonu funkce a jejich náhrada náleží neuvolněnému zastupiteli za níže citovaných podmínek.

Protože tyto náhrady nejsou pravidelným a předvídatelným příjmem, který by umožňoval věnovat se funkci na plný úvazek, rozhodla se Česká pirátská strana uzavřít mandátní smlouvu se zastupiteli hl. m. Prahy, kteří byli na její kandidátní listině zvoleni. Podle ní má zastupitel právo na odměnu za další činnosti, které jdou nad rámec výkonu funkce zastupitele (výkaznictví plnění úkolů, vykazování schůzek, vedení spisové služby, zajištění pořádání akcí apod.). Strana tuto odměnu financuje z příspěvku na mandát dle § 20 odst. 7 zákona č. 424/1991 Sb., o sdružování v politických stranách a v politických hnutích, ve znění pozdějších předpisů. Na základě této mandátní smlouvy jsem obdržel částky kolem 10 tis. Kč měsíčně (viz podrobný rozpis, částky jsou před zdaněním).

*Důkaz*:

* Mandátní smlouva uzavřená mezi Jakubem Michálkem a Českou pirátstkou stranou ze dne XXX
* Usnesení krajského fóra České pirátské strany
* Výpis z bankovního účtu

Na základě uzavřené mandátní smlouvy jsem začal konat práce nad rámec funkce zastupitele, k nimž jsem se České pirátské straně zavázal. Vzhledem k tomu, že šlo v podstatě o administrativní činnosti a doba měla přesáhnout 3 měsíce, šlo o soustavnou činnost za účelem dosažení zisku (podnikání), k němuž je třeba živnostenské oprávnění (§ 2, 5 odst. 1 zákona č. 455/1991 Sb., živnostenského zákona). Z toho důvodu jsem tuto živnost v souladu se zákonem ohlásil na živnostenský úřad a obdržel jsem výpis z živnostenského rejstříku.

*Důkaz*:

* Oznámením živnosti ze dne XX
* Výpisem z živnostenského rejstříku ze dne XX

**Důvod ohlášení živnosti tak nijak nesouvisel s .**

### Právní posouzení

Obvinění míří svým obsahem k údajnému neoprávněnému pobírání náhrad neuvolněným zastupitelem. Neuvolněný zastupitel má na náhradu právo dle § 52 odst. 4 věta druhá zákona č. 131/2000 Sb., o hlavním městě Praze, který stanoví:

> Neuvolněným členům zastupitelstva hlavního města Prahy, kteří nejsou v pracovním nebo jiném obdobném poměru, poskytuje hlavní město Praha ze svých rozpočtových prostředků náhradu výdělku prokazatelně ušlého v souvislosti s výkonem jejich funkce paušální částkou, jejíž výši stanoví zastupitelstvo hlavního města Prahy vždy na příslušný kalendářní rok.

Tato částka je stanovena na 450 Kč za hodinu.
(Na rok 2015 usnesením zastupitelstva č. 41/7 ze dne 11. 9. 2014, na rok 2014 usnesením zastupitelstva č. 33/3 ze dne 12. 12. 2013). Počet takto nahrazených hodin nesmí za měsíc přesáhnout 60.

Problematika proplácení náhrad ušlého výdělku je upravena v *Zásadách řešení náhrady mzdy nebo výdělku ušlého v souvislosti s výkonem funkce neuvolněného člena Zastupitelstva hlavního města Prahy podle § 52 odst. 4 zákona č. 131/2000 Sb., o hlavním městě Praze*, schválených usnesením Zastupitelstva hl. m. Prahy č. 28/35 ze dne 26. 5. 2005, ve znění usnesení zastupitelstva č. 35/05 ze dne 23. 2. 2006. Poslední zmíněné usnesení obsahuje rovněž úplné znění předpisu před novelizací. Činnosti, za které náleží náhrada, jsou zejména účast na jednání zastupitelstva a výborů, účast na seminářích a plnění úkolů vyplývajících z pověření uvolněným členem zastupitelstva. Tyto činnosti se prokazují výčetkou a jejími přílohami.

Vzhledem k tomu, že jsem nebyl v pracovním poměru a prokazatelně mi ušel zisk, vzniklo mi také právo na náhradu dle citovaného ustanovení zákona.





---
podpis:
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
