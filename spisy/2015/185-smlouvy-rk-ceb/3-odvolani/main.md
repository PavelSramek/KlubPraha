---
title:      Stížnost na postup při vyřizování žádosti o informace
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha 185/2015
your:
   role:    Povinný subjekt
   name:    
      -     Česká exportní banka, a.s.
   address:
      -     Vodičkova 34
      -     111 21, Praha 1
sendby:     ds
style:      letter
---


Dne 7. 10. 2015 jsem podal prostřednictvím e-mailu s zaručeným elektronickým podpisem odeslal žádost o informace podle zákona č. 106/1999 Sb., o svobodném přístupu k informacím (dále jen „InfZ“), ve znění pozdějších předpisů. Požadoval jsem následující informace:

1. Informace, zda mezi Vámi a JUDr. Radmilou Kleslovou, narozenou dne 25. 8. 1963, bytem Gutova 3317/15, Strašnice, 100 00 Praha 10 je uzavřena nějaká smlouva, popřípadě zda taková smlouva byla uzavřena v časovém období od 1. 1. 2010 až do současnosti.

2. Informace o tom, jaké plnění z těchto smluv vyplývá.

3. Znění výše zmíněných smluv.

Dne 13. 10. jsem od povinného subjektu obdržel sdělení, ve kterém povinný subjekt v tvrdil, že mi žádané informace podle zákona č. 106/1999 Sb. nemůže poskytnout.

Neexistuje důvod, proč by Česká exportní banka, a.s. jako povinný subjekt, nemohla informaci poskytnout. Podle § 4 odst. 1 „povinné subjekty poskytují informace na základě žádosti nebo zveřejněním.“ Žádost, kterou jsem povinnému subjektu odeslal, splňovala všechny náležitosti, které InfZ vyžaduje. Rovněž ani nelze vyslovit pochybnost nad tím, že Česká exportní banka a.s. by snad nebyla povinným subjektem podle InfZ. Vlastníkem 80 % akcií České exportní banky a.s. je stát. Přesněji, 41 % vlastní Ministerstvo financí, 24 % vlastní Ministerstvo průmyslu a obchodu, 10 % vlastní Ministerstvo zahraničních věcí, 5 % vlastní Ministerstvo zemědělství. Stát má na fungování České exportní banky a.s. rozhodující vliv, a díky tomu je Česká exportní banka a.s. povinným subjektem (jak uvádí mimo jiné i rozsudek NSS č.j.2 Ans 4/2000-93 nebo i rozhodnutí NSS ze dne 6. 10. 2009 č.j. 2 Ans 4/2009-93).

Proto podávám podle § 16a odst. 1 písm. b) InfZ stížnost. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informace v elektronické podobě e-mailem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
signature: 
  - Adam Zábranský
  - nar. 28. 12. 1993
  - bytem Zbynická 6, Praha 16
  - zastupitelstvo hl. m. Prahy
abbr:       adam
...
