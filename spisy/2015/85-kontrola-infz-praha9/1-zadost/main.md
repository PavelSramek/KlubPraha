---
prijemce: 
  role:     Kontrolní orgán
  nazev:    Hlavní město Praha
  dovetek:  Ředitelka odboru legislativního a právního
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 85/2015
  misto:    Praha
vec:        Podnět zastupitele hl. m. Prahy k dozoru nad výkonem samostatné působnosti Městskou částí Praha 9
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážená paní ředitelko,

v souladu s § 51 odst. 3 zákona č. 131/2000 Sb., o hlavním městě Praze, ve znění pozdějších předpisů, se na Vás obracím s podnětem k dozoru nad výkonem samostatné působnosti Městskou částí Praha 9.

V příloze Vám zasílám kopii instrukce Městské části Praha 9, podepsanou panem Ing. Leošem Tomanem, 
tajemníkem Úřadu Městské části Praha 9, kterou se upravuje postup při žádosti o informace člena Zastupitelstva Městské části Praha 9 na zaměstnance úřadu (dále jen "instrukce"). Instrukce je nedatována. 

Instrukce je nezákonná v následujících aspektech:

1. Instrukce vyžaduje, aby byla žádost o informace podána písemně. Žádný takový požadavek ze zákona č. 131/2000 Sb. nevyplývá. Písemná forma je naopak stanovena pouze pro odpověď úřadu.
2. Instrukce u písemné žádosti požaduje doručení na konkrétní adresu několika zaměstnanců, dokonce v povinné kopii. Takový požadavek zákonem zastupiteli uložen není. Tento požadavek je v případě e-mailu navíc v rozporu s § 14 odst. 3 zákona č. 106/1999 Sb., který stanoví, že je-li žádost učiněna elektronicky, musí být podána prostřednictvím elektronické adresy podatelny povinného subjektu.
3. Instrukce vyžaduje, aby byla žádost o poskytnutí informace předána tajemníkovi. § 51 odst.3 písm. c) ve spojení s § 87 odst. 2 zákona o hlavním městě Praze stanoví jednoznačně, že zastupitel je oprávněn při výkonu své funkce požadovat od zaměstnanců úřadu i jím řízených právnických osob, informace ve věcech, které souvisejí s výkonem jeho funkce, nestanoví-li zákon jinak. Instrukce je tedy výjimkou, neboť zastupitel podle ní může podat žádost jen tajemníkovi. Výjimku ze zákona musí podle citovaného ustanovení stanovit zákon a nelze ji přijmout instrukcí. Legální způsob by byl, pokud by bylo instrukcí uloženo zaměstnancům předložit žádost o informaci od zastupitele tajemníkovi. 
4. Podle instrukce musí být informace vyhotovena do 30 dnů. Vzhledem k tomu, že zákon vyžaduje 15 dní, resp. v případě prodloužení až 25 dnů, je lhůta v instrukci dlouhá a překračuje zákonnou 15denní lhůtu uvedenou v § 14 odst. 5 písm. d) InfZ, o nejméně 5 dní. 

Uvedená instrukce je v rozporu se zákonem, neboť zkracuje zákonná práva zastupitele městské části. Instrukcí lze ukládat povinnosti jen zaměstnanců, nikoliv zastupitelům, neboť ti nejsou vůči tajemníkovi podřízeni. Instrukcí ovšem nelze ukládat povinnosti za podmínek, které jsou v rozporu se zákonem.

Odůvodnění instrukce je nesmyslné, neboť je v něm uvedeno, že se množí žádosti, které svou formou přesahují běžný rámec odpovědi. Není zřejmé, jaký vliv má forma žádosti (písemná, ústní) na rámec odpovědi. Vedle toho instrukce není datována a dále je patrně uvedena chybná funkce (vedoucí místo tajemník).

Uvedeným opatřením je zasaženo právo zastupitelů na informace zaručené zákonem č. 131/2000 Sb. ve spojení se zákonem č. 106/2000 Sb., aniž by pro takový zásah byl zákonný podklad, naopak v příkrém rozporu se zákonem, a to ve své převážné části. Žádám proto, aby Magistrát hl. m. Prahy **pozastavil** podle § 110 odst. 1 zákona č. 131/2000 Sb. výkon celého uvedeného opatření a stanovil tajemníkovi Městské části Praha 9 lhůtu 7 dnů k nápravě, a při nezjednání nápravy podal příslušný návrh soudu na zrušení uvedeného opatření.

Vzhledem k tomu, že uvedené opatření tajemníka zásadně zasahuje do zákonem stanovených samosprávných mechanismů Městské části Praha 9, naprosto nedemokraticky omezuje práva zastupitelů a rozpor je zcela zjevný, žádám o vyřízení této žádosti bez zbytečného odkladu. O vyřízení a přijatých krocích mne prosím informujte.

Žádám o doručování do datové schránky v elektronické podobě uvedené v patičce tohoto dopisu.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
...
