---
title:      Oznámení o přestupku na úseku archivnictví
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 103/2015
your:
   role:    Adresát
   name:    
      -     Státní oblastní archiv v Praze
   address:
      -     Archivní 2257/4
      -     149 00 Praha 4
sendby:     ds
style:      letter
---

Vážení,

jako fyzická osoba – zastupitel hl. m. Prahy za Českou pirátskou stranu – podávám podle § 67 odst. 2 zákona č. 200/1990 Sb., zákona o přestupcích, oznámení o přestupku. 

Oznamuji spáchání přestupku neznámými osobami, neboť v souvislosti s žádostí o informace č. j. Zk Pha 103/2015 a v souvislosti s rozhodnutím S-MHMP 1405193/2015 RED MHMP 19220 Magistrát hlavního města Prahy jako povinný subjekt doložil, že nedisponuje majetkovými přiznáními zastupitelů Pavla Béma a Petra Hulinského. Rovněž dokládá, že nemá k dispozici ani protokoly o skartaci těchto dokumentů. Tato skutečnost je porušením ustanovení § 3 odst. 1 písm. f) a dále § 79 odst. 2 písm. f) zákona č. 499/2004 Sb., zákona o archivnictví, spisové službě a změně některých zákonů. Dále bylo porušeno i ustanovení čl. 9, odst. 15 interního dokumentu Nařízení ředitele č. 21/2009 Sb., Spisový a skartační řád. Magistrátu hlavního města Prahy. 

Magistrát hlavního města Prahy tímto zároveň spáchal správní delikt podle § 74 odst. 1 písm. a) zákona č. 499/2004 Sb., o archivnictví, spisové službě a změně některých zákonů.

Dne 13. ledna 2016 jsem již toto oznámení podal dne 13. ledna 2016, které bylo adresováno Archivu hlavního města Prahy. Archiv hlavního města Prahy následně svým přípisem ze dne 4. února 2016 informoval, že provedl šetření, a že hledaná majetková přiznání nebyla nalezena. Archiv hl. m. Prahy dospěl k závěru, že odpovědnost spadá na předsedkyni Kontrolního výboru. Rovněž dospěl k závěru, že Zastupitelstvo hl. m. Prahy jako orgán hl. m. Prahy dle zákona o hl. m. Praze (131/2000 Sb.) mohlo porušit § 3, odst. 1, písmeno f) zákona č. 499/2004 Sb. ve znění pozdějších předpisů tím, že neuchovalo dokumenty vzniklé z jeho činnosti a neumožnilo
výběr archiválií. Je však politováníhodné, že rovněž dospěl k závěru, že správní delikt dle uvedeného zákona § 74 odst. 1) spáchán nebyl, neboť nebylo prokázáno, že by někdo zničil dokument nebo archiválii. 

Dle názoru Archivu hlavního města Prahy nedošlo k porušení § 79, odst. 2, písm. f) zákona č. 499/2004 Sb., ani čl. 9, odst. 15
nařízení ředitele MHMP č. 21/2009, a to z toho důvodu, že skartační znak ani lhůta těchto dokumentů nejsou žádným předpisem stanoveny a pokud by byly použity obdobné znaky, jako u Oznámení o osobním zájmu a majetkových poměrech podle zákona č. 159/2006 Sb., pak by
skartační lhůta proběhla až koncem roku 2015 a případné skartační řízení mohlo provedeno až v roce 2015. Archiv je toho názoru, že se Magistrát hl. m. Prahy se porušení zákona č. 499/2004 Sb. nedopustil, neboť nešlo o dokumenty evidované SSL podléhající jeho spisovému řádu. 

## Námitka podjatosti

Archiv hlavního města Prahy je organizační složkou Magistrátu hlavního města Prahy (odbor). Pokud tedy Archiv hl. m. Prahy provádí šetření, zda-li jeho nadřízený subjekt (tj. Magistrát hl. m. Prahy) porušil zákon, či jiný právní předpis, nebo jakýkoliv interní předpis úřadu, je nutně ovlivněn jako jeho organizační složka jeho názorem. Z tohoto důvodu se domnívám, že je Archiv hl. m. Prahy, stejně jako všichni ostatní pracovníci Hlavního města Prahy, podjatý. V tomto deliktu, který spáchalo hl. m. Praha, jsou navíc zaměstnanci Archivu hl. m. Prahy v postavení svědků. 

Žádám rovněž o vyrozumění o přijatých opatřeních v této záležitosti.

---
signature:
  - Mgr. Bc. Jakub Michálek
  - zastupitel hl. m. Prahy
abbr:       jakub
attachments:
  - Oznámení o přestupku ze dne 13. 1. 2016
  - Rozhodnutí Magistrátu hl. m. Prahy ze dne 4. 11. 2015
  - Rozhodnutí Magistrátu hl. m. Prahy ze dne 26. 2. 2016
  - Rozhodnutí Magistrátu hl. m. Prahy ze dne 18. 3. 2016
  - Rozhodnutí Magistrátu hl. m. Prahy ze dne  2. 5. 2016
  - Rozhodnutí Magistrátu hl. m. Prahy ze dne  2. 6. 2016

...
...
