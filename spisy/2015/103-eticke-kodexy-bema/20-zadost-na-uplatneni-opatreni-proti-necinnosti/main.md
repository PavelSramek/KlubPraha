---
title:      Žádost o uplatnění opatření proti nečinnosti
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.euMV-140950-9/ODK-2015
our:
   name:    Zastupitelský klub Pirátů
   sign:    ZK Pha 103/2015
your:
   role:    Nadřízený správní orgán
   name:    
      -     Ministerstvo vnitra České republiky
   address:
      -     Nad Štolou 3
      -     170 34 Praha 7
sendby:     ds
style:      letter
---

Vážení,

Dne 10. srpna 2015 jsem v souladu s odst. 3 písm. c) zákona č. 131/2000 Sb, o hlavním městě Praze, žádal o následující informace:

1. *všechna oznámení podle etického kodexu Zastupitelstva hl. m. Prahy (současného i všech předchozích) týkající se zastupitelů Pavla Béma a Petra Hulínského a jejich manželek, která má povinný subjekt k dispozici,*
2. *pokud byla oznámení podle bodu 1. odevzdána v době platnosti některého etického kodexu a povinný subjekt je již nemá k dispozici, kopie příslušných protokolů o skartaci těchto oznámení.*

Dne 14. 8. 2015 jsem obdržel od Magistrátu hlavního města Prahy jako od povinného subjektu sdělení, že tyto informace jsou k dispozici k nahlédnutí v místnosti Kontrolního výboru ZHMP. Protože mi informace poskytnuta nebyla, podal jsem dne 26. 8. 2015 stížnost, ve které jsem žádal o přímé poskytnutí informace. Dne 24. 9. 2015 následně požádalo Ministerstvo vnitra jako nadřízený správní orgán JUDr. Richarda Maříka, jako zástupce povinného subjektu, o poskytnutí součinnosti. Dne 16. 10. 2015 dokonce urgovalo povinný subjekt, aby poskytnul žádané informace nadřízenému správnímu orgánu. Následně dne 26. 10. 2015 Ministerstvo vnitra přikázalo povinnému subjektu, aby mojí žádost vyřídil.

Dne 11. 11. 2015 jsem od povinného subjektu obdržel rozhodnutí, ve kterém tvrdí, že Kontrolní výbor zastupitelstva informaci nemá, a Archiv hlavního města Prahy nedisponuje dokumenty o skartaci těchto majetkových přiznání. Pominu-li skutečnost, že se jedná o porušení skartačního řádu, i tak podle Etického kodexu člena Zastupitelstva hl. m. Prahy musí Praha žádanými informacemi disponovat. Dne 21. prosince 2015 následně Ministerstvo vnitra jako nadřízený správní orgán rozhodnutí povinného subjektu o tom, že mi informaci neposkytne, zrušilo svým rozhodnutím č. j. MV-140950-9/ODK-2015 a nařídilo věc k novému projednání. Vzhledem k tomu, že mi hlavní město Praha nerozhodlo v zákonné lhůtě, podal jsem dne 7. 1. 2016 stížnost podle § 16a zákona č. 106/1999, o svobodném přístupu k informacím. Na tuto stížnost jsem nicméně neobdržel od nadřízeného správního subjektu, kterým je v tomto případě Ministerstvo vnitra České republiky, odpověď. Na základě toho jsem nucen se domnívat, že je Ministerstvo vnitra jako nadřízený správní orgán nečinné. Proto žádám podle § 80 zákona č. 500/2004 Sb., Správního řádu, žádost o uplatnění opatření proti nečinnosti. 

Žádám o komunikaci prostřednictvím datové schránky. Dokumenty poskytněte v elektronické strojově čitelné a upravitelné podobě, kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
