---
prijemce: 
  role:     Nadřízený orgán
  nazev:    Ministerstvo vnitra České republiky
  ulice:    náměstí Hrdinů 1634/3
  PSC:      140 21 Praha 4
  mesto:    Praha 4
  DS:       6bnaawp
styl:       pirati-klub
vase:
  znacka:   
  den:
nase:
  znacka:   ZK Pha 103/2015
  misto:    Praha
vec:        Postoupení spisu 
vyrizuje:   
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
---

Vážení,

dne 10. 8 2015 jsem se obrátil na Magistrát hl. m. Prahy v souladu s § 51 odst. 3 písm. b) zákona č. 131/2000 Sb., o hlavním městě Praze, resp. zákonem č. 106/1999 Sb., o svobodném přístupu k informacím.

Ve svém podání jsem požádal o následující informace:

1. všechna oznámení podle etického kodexu Zastupitelstva hl. m. Prahy (současného
i všech předchozích) týkající se zastupitelů Pavla Béma a Petra Hulínského a jejich
manželek, která má povinný subjekt k dispozici,

2. pokud byla oznámení podle bodu 1. odevzdána v době platnosti některého etického
kodexu a povinný subjekt je již nemá k dispozici, kopie příslušných protokolů o skartaci
těchto oznámení.

Na toto mé podání povinný subjekt odpověděl prostřednictvím JUDr. Richarda Maříka, ředitele Odboru volených orgánů, dne 14. 8. 2015. Stalo se tak prostřednictvím sdělení, ve kterém bylo uvedeno, že daná informace je k dispozici pouze k nahlédnutí. Povinný subjekt nevydal rozhodnutí, ve kterém by informaci poskytl, nebo moji žádost zamítl. 

Protože jsem toto rozhodnutí neobdržel, podal jsem dne 26. 8. 2015 stížnost. Žádal jsem o postoupení této stížnosti Ministerstvu vnitra, které je nadřízeným správním orgánem hl. m. Prahy na úseku poskytování informací. Na tuto stížnost JUDr. Richard Mařík, který odpovídal za povinný subjekt, reagoval vlastním přípisem, ve kterém vyjádřil svůj nesouhlas s mým postupem získat informaci zákonným způsobem. 

V návaznosti na uvedené zasílám obsah korespondence pro případ, že ho povinný subjekt 
Ministerstvu vnitra nepostoupil a žádám o vyřízení mé stížnosti na postup při vyřizování
žádosti informace.

Prosím o doručování prostřednictvím datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
...
