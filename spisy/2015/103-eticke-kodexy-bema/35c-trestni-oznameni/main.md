---
title:      Trestní oznámení
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 103/2015
your:
   role:    Adresát
   name:    
      -     Obvodní ředitelství Policie České republiky Praha 1
   address:
      -     Bartolomějská 312/1
      -     110 00 Praha 1
sendby:     ds
style:      letter
---

Vážení,

podávám tímto trestní oznámení na neznámou úřední osobu podle § 329-330 zákona č. 40/2009 Sb., trestního zákoníku. 

## Kdo se trestného činu dopustil?

Tato osoba se ztrátou majetkových přiznání podle etického kodexu dopustila porušení ustanovení § 3 odst. 1 písm. f) a dále § 79 odst. 2 písm. f) zákona č. 499/2004 Sb., zákona o archivnictví, spisové službě a změně některých zákonů. 

Poškozeným je v tomto případě Hlavní město Praha, neboť byly ztraceny dokumenty, jejichž existenci a dostupnost vyžaduje Etický kodex Zastupitelstva hlavního města Prahy. Svědkem v tomto případě jsou zaměstnanci odboru Archiv hlavního města Prahy, a dále Kontrolní výbor Zastupitelstva hlavního města Prahy. Právě Kontrolní výbor Zastupitelstva hlavního města Prahy dohlíží na uchování všech majetkových přiznání dle Etického kodexu. 

## Popis skutku

Dne 10. 8. 2015 jsem požádal Hlavní město Praha žádostí podle zákona č. 106/1999 Sb., o svobodném přístupu k informacím, o poskytnutí majetkových přiznání Pavla Béma, Petra Hulinského a jejich manželek. Následně Hlavní město Praha, které vystupovalo v tomto případě jako povinný subjekt, přiznalo dne 4. 11. v rozhodnutí o odmítnutí žádosti žadatele, že daná majetková přiznání **nemá k dispozici**.

Podle Etického kodexu Zastupitelstva hlavního města Prahy **musí být tyto materiály k dispozici v Kontrolním výboru ZHMP**, jak lze mimo jiné dovodit z judikátu z rozsudku Městského soudu v Praze ze dne 30. 1. 2004, č.j. 5 Ca 80/2003-26. Tedy, že povinný subjekt nemůže odmítnout žádost o informace z toho důvodu, že informaci nemá, pokud mu zákon stanoví, že tuto informaci mít má. Proto jsem také podal ve dnech 13. 11. 2015, 7. 1. 2016, 3. 2. 2016, 4. 3. 2016, 25. 4. 2016, několik odvolání a stížnosti, ve kterých jsem napadl závěry Magistrátu hlavního města Prahy, který neustále předkládal nové důvody, proč mi dané informace nemůže poskytnout, přestože tak jasně podle zákona měl učinit. 

## Místo spáchání skutku

Ke skutku došlo na Magistrátu hlavního města Prahy, nebo v rámci Kontrolního výboru Zastupitelstva hlavního města Prahy. 

## Doba spáchání skutku

Ke spáchání daného skutku došlo v časovém období mezi 21. 4. 2011 a 1. 6. 2011, tedy v rozmezí, od obdržení ztracených majetkových přiznání Alenou Šenkýřovou, sekretářkou Kontrolního výboru až po zvolení Tomáše Hudečka jako nového předsedy Kontrolního výboru v květnu 2011. 

## Popis jednání všech zúčastněných osob

Dne 30. 8. 2016 jsem požádal předsedkyni Kontrolního výboru ZHMP, Jaroslavu Janderovou o poskytnutí uvedených dokumentů. Paní předsedkyně nejprve informovala, že žádané dokumenty jsou k dispozici k nahlédnutí v místnosti Kontrolního výboru. Poté, co jsem požádal o jejich přímé poskytnutí dne 26. 8. 2015, jsem obdržel nevyhýbavou odpověď od pana ředitele Odboru volených orgánů, JUDr. Richarda Maříka, a to dne 31. 8. 2015. Dne 4. 11. 2015 poté pan JUDr. Mařík potvrdil, že dané informace MHMP ani Kontrolní výbor ZHMP nemá. 

Žádaná majetková přiznání podle Etického kodexu ZHMP byla dne 20. 1. 2011 předána odborem „Kancelář ředitele Magistrátu“ odboru „Archiv hlavního města Prahy – hlavní spisovna MHMP“. Tuto skutečnost doložil soupis předaných dokumentů ze dne 20. 1., položka č. 38 (jak uvádějí zdroje z Magistrátu hlavního města Prahy). Dne 21. 4. byla podle záznamu tato majetková přiznání podle Etického kodexu ZHMP předána paně Aleně Šenkýřové, sekretářce Kontrolního výboru ZHMP. Od té doby nicméně není Magistrátu hlavního města Prahy známo, kde tato majetková přiznání jsou, a co se s nimi stalo. Magistrát hlavního města Prahy informoval ve své odpovědi ze dne 26. 2. 2016 informoval, že předmětná majetková přiznání rovněž nebyla skartována. 

## Jaký byl motiv pachatelova jednání

Vyžádal jsem si majetková přiznání Pavla Béma a Petra Hulinského proto, že to jsou dva pražští politici, kteří jsou předmětem veřejného zájmu, a veřejné kontroly. Pavel Bém je bývalý pražský primátor, který stojí za řadou rozhodnutí, se kterými se pražský magistrát potýká dodnes. Petr Hulinský byl předním představitelem ČSSD v pražském zastupitelstvu a byl předsedou Finančního výboru ZHMP v době Pavla Béma.

Oba politici jsou předmětem veřejného zájmu proto, že jejich rozhodnutí byla kontroverzní. A právě proto se domnívám, že existoval ze strany buď Pavla Béma, nebo Petra Hulinského, Magistrátu hlavního města Prahy, nebo Zastupitelstva hlavního města Prahy zájem na tom, aby byly informace o majetkových poměrech obou dvou politiků odstraněny a nikdy nevypluly do veřejného povědomí. Argumentace Magistrátu hlavního města Prahy, že byly tyto materiály jednoduše „ztraceny“, a kdy se navíc této skutečnosti dopustila bývalá zaměstnankyně úřadu, jen dokládá, že se Magistrát hlavního města Prahy pokouší zakrýt úmyslně zlikvidované dokumenty. Pokud by totiž byly požadované materiály skutečně ztracené (což by i tak bylo porušením zákona), nepoužil by Magistrát hlavního města Prahy odůvodnění, které je úsměvné, a které je sestavené tak, aby nebylo možné dohledat viníka dané ztráty. Úřad, který eviduje písemnosti v počtu několika milionů až desítek milionů nemůže „jen tak“ ztratit majetková přiznání politiků.

## Jaké následky pro oběť měl daný čin?

Spáchaný čin umožnil zastřít nesrovnalosti mezi skutečností a uvedenými údaji ve ztracených majetkových přiznáních. Proto byla majetková přiznání z mého důvodu odstraněna; proto použil Magistrát hlavního města Prahy vágní zdůvodnění „ztráty“ těchto dokumentů. Díky tomu tak nebude možné odhalit možná pochybení a porušení Etického kodexu hlavního města Prahy, ba i dalších zákonů, jsou-li uvedeny informace v těchto přiznáních jiné, než jaké jsou reálně známy. 

---
signature:
  - Mgr. Bc. Jakub Michálek
  - zastupitel hl. m. Prahy
abbr:       jakub
...
