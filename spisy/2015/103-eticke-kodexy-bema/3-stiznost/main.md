---
prijemce: 
  dovetek:  JUDr. Richard Mařík
  role:     Povinný subjekt
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 103/2015
  misto:    Praha
vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážený pane řediteli,

dne 10. 8. 2015 jsem v souladu s § 51 odst. 3 písm. b) zákona č. 131/2000 Sb., o hlavním městě Praze,
resp. zákonem č. 106/1999 Sb., o svobodném přístupu k informacím (dále jen „InfZ“), požádal o informace ohledně 
etických kodexů bývalých zastupitelů hl. m. Prahy Béma a Hulinského. 

Dne 14. 8. 2015 jsem od Vás obdržel sdělení, ve kterém jste uvedl, že v souladu s čl. 2. a čl. 3. Etického kodexu Zastupitelstva hlavního města Prahy jsou všechny dokumenty etického kodexu uloženy k nahlédnutí u předsedkyně kontrolního výboru. Takový postup lze považovat za odkaz na zveřejněnou informaci podle § 6 odst. 1 InfZ. Nicméně již ve své žádosti ze dne 10. 8. 2015 jsem požádal o přímé poskytnutí informace, nikoliv jen odkaz na zveřejněnou informaci. Podle § 6 odst. 2 InfZ má žadatel právo na přímé poskytnutí informace povinným subjektem. Nadále trvám na přímém poskytnutí této informace povinným subjektem.

Podávám proto podle §16a odst. 1 písm. a) InfZ stížnost na postup při vyřizování žádosti o informace. Nesouhlasím se způsobem vyřízením mé žádosti a i nadále trvám na poskytnutí žádané informace povinným subjektem. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informace v elektronické podobě a doručování do datové schránky uvedené v patičce této zprávy. Vyžaduje-li to velikost poskytovaných informací, zašlete informace ve více datových zprávách, nebo se dostavím s paměťovým médiem. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost. 

S pozdravem

---
podpis: 
  - Mgr. Bc. Jakub Michálek
  - předseda klubu Pirátů
  - člen kontrolního výboru
  - zastupitelstvo hl. m. Prahy
...
