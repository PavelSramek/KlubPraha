---
prijemce: 
  role:     Kontrolní orgán
  nazev:    Ministerstvo vnitra
  dovetek:  Odbor kontroly veřejné správy
  ulice:    Nad Štolou 936/3
  PSC:      17000
  mesto:    Praha
  DS:       6bnaawp
styl:       pirati-klub
vase:
  znacka:   
  den:
nase:
  znacka:   ZK Pha 16/2015
  misto:    Praha

vec:        Podnět ke kontrole výkonu samostatné působnosti – počet členů kontrolního výboru
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážená paní, vážený pane,

žádám Vás o provedení kontroly výkonu samostatné a přenesené působnosti podle § 113 zákona č. 131/2000 Sb., o hlavním městě Praze, v účinném znění (dále jen „ZHMP“), Magistrátem hl. m. Prahy (dále jen „kontrolovaná osoba“) na úseku ustavování vlastních orgánů, a to konkrétně kontrolního výboru zastupitelstva. Předseda kontrolního výboru zastupitelstva nebyl již 4 po sobě jdoucí zastupitelstva zvolen, a tak není tato funkce obsazena. V důsledku toho zastupitelstvo hl. m. Prahy porušuje § 77 odst. 4 ZHMP, podle něhož:

> Počet členů výborů určuje zastupitelstvo hlavního města Prahy tak, aby byl vždy lichý. 

Podle § 113 odst. 1 ZHMP kontroluje výkon samostatné působnosti svěřené orgánům hlavního města Prahy Ministerstvo vnitra. Kontrolou se rozumí činnost, při které Ministerstvo vnitra zjišťuje, zda orgány hlavního města Prahy při výkonu samostatné působnosti dodržují zákony a jiné právní předpisy. V daném případě kontrolovaná osoba porušuje ustanovení citovaného zákona a je třeba, aby byla na toto pochybení formálně upozorněna ze strany Ministerstva vnitra, neboť samotná upozornění opozičních zastupitelů ohledně toho, že není předseda kontrolního výboru zvolen, již nedostačují.

\newpage

Navrhuji, aby

* si kontrolní orgán v souladu s § 8 písm. c) zákona č. 255/2012 Sb., o kontrole (dále jen „KŘ“), vyžádal jako podklady všechna usnesení kontrolované osoby, která se vztahují k obsazení kontrolního výboru, a následně
* s výsledky kontroly a opatřeními navrženými k nápravě bylo seznámeno zastupitelstvo hl. m. Prahy podle § 114 ZHMP.

Žádám, abych byl vyrozuměn o zahájení kontrolního řízení na základě § 28 KŘ ve spojení § 42 SpŘ ve lhůtě 30 dnů od obdržení podnětu kontrolním orgánem a abych byl vyrozuměn o opatřeních přijatých v návaznosti na tento podnět. Žádám o doručování do datové schránky uvedené v patičce na první straně tohoto dopisu.

---
podpis: 
  - Mgr. Bc. Jakub Michálek
  - předseda klubu Pirátů
  - zastupitel hl. m. Prahy
...
