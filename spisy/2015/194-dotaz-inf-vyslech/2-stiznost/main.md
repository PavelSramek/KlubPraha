---
title:      Stížnost na postup při vyřizování žádosti o informace
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 194/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 15. 10. jsem zdvořile požádal ředitele odboru informatiky Magistrátu hlavního města Prahy Ing. Pavla Mánka v souladu s § 51 odst. 3 písm. c) zákona č. 131/2000 Sb., o hlavním městě Praze, o zaslání kopie protokolu z výslechu exprimátora Pavla Béma, který byl proveden patrně dne 29. října 2013. Učinil jsem tak v souvislosti s prošetřením případu kauzy Opencard, kde jsem vypracoval analýzu začátku kauzy. 

Na svojí žádost jsem nicméně během 15 dní, které stanoví zákon č. 106/1999, o svobodném přístupu k informací (dále jen InfZ), který se v této záležitosti užívá subsidiárně, nedostal žádnou odpověď. Můj asistent Jan Loužek se pokusil telefonicky urgovat zajištění odpovědi a byla mu přislíbena. Žádnou však ani on neobdržel. Protože ze strany povinného subjektu (tedy Magistrátu hlavního města Prahy v tomto případě) se nepodařilo zajistit rozhodnutí v zákonné časové lhůtě, podávám podle §16a odst. 1 písm. a) InfZ stížnost na postup při vyřizování žádosti o informace. Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informace e-mailem na elektronickou adresu uvedenou v této zprávě. Vyžaduje-li to velikost poskytovaných informací, zašlete informace ve více zprávách. Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Předem děkuji za Vaši vstřícnost.

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
