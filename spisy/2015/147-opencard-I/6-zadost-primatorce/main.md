---
title:      Žádost o zaslání vyjádření
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 147/2015
your:
   name:    Hlavní město Praha
   address:
     -      Mariánské náměstí 2/2
     -      11001 Praha
   note:    
     -      k rukám primátorky hl. m. Prahy
   ds:      48ia97h
sendby:     ds
style:      letter
---

Vážená paní primátorko,

před několika dny uplynulo právě 9 let od okamžiku, kdy Rada hl. m. Prahy
zadala úvodní veřejnou zakázku v projektu Opencard. Od té doby je kauza Opencard
častým předmětem politických polemik i soudních řízení.

Již před časem jsem Vám zaslal I. díl *Analýzy kauzy Opencard*, kterou jsem zpracovával průběžně od 27. 11. 2014. V této analýze jsem připravil řadu podnětů pro Vás i pro Radu hlavního města Prahy. Tento dopis jsem odeslal dne 29. 9. 2015 a dne 23. 10. 2015 jsem od Vás získal odpověď. V ní uvádíte, že Rada hlavního města Prahy konala v případě jednoho z řady uvedených doporučení (*k doporučení možných občanskoprávních kroků, vycházejících z dosud zpracovaných analýz a odborných posouzení k problematice Opencard*).

V původním dopise jsem Vás požádal, aby Rada hlavního města Prahy v souvislosti s tím, že se jedná o závažnou kauzu, všechna navržená doporučení projednala tak, jak ji ukládá § 68 odst. 2 písm. d) zákona č. 131/2000 Sb. Vzhledem k tomu, že jsem ve Vaší odpovědi obdržel informace pouze k projednání prvního doporučení, se domnívám, že tak učiněno nebylo. Proto Vás žádám o informaci, zda-li Rada hlavního města Prahy je projednala, či nikoliv.

Dále bych se chtěl dotázat, jaký termín v této věci měla ředitelka Magistrátu hlavního města Prahy, který ji byl dán podle usnesení rady a jaké Rada podnikla kroky, když ředitelka nekoná.

Žádám Vás o doručování do datové schránky uvedené v patičce této zprávy.

---
signature:
  - Mgr. Bc. Jakub Michálek
  - předseda klubu Pirátů v ZHMP
  - člen kontrolního výboru ZHMP
abbr:       jakub
...
