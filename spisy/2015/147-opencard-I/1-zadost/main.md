---
title:      Analýza kauzy Opencard s podněty podle § 51 odst. 3 písm. b) zákona č. 131/2000 Sb.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 147/2015
your:
   name:    Rada hl. m. Prahy
   address:
     -      Mariánské náměstí 2/2
     -      11001 Praha
   note:    
     -      k rukám primátorky hl. m. Prahy
     -       
     -      "na vědomí:"
     -      členové Rady hl. m. Prahy
     -      předseda komise RHMP pro ICT
     -      ředitelka Magistrátu hl. m. Prahy
     -      
     -      "na vědomí členům ZHMP:"
     -      předseda finančního výboru
     -      předsedkyně kontrolního výboru
     -      předsedové klubů
   ds:      48ia97h
sendby:     ds
style:      letter
---

Vážená paní primátorko,

před několika dny uplynulo právě 9 let od okamžiku, kdy Rada hl. m. Prahy
zadala úvodní veřejnou zakázku v projektu Opencard. Od té doby je kauza Opencard
častým předmětem politických polemik i soudních řízení.

Jsem potěšen, že Vám nyní mohu
v příloze zaslat I. díl *Analýzy kauzy Opencard*, kterou jsem zpracovával
průběžně od 27. 11. 2014, kdy jste mě pověřila jednáním ve věci městské karty 
Opencard. 

V prvním díle analýzy jsem se zabýval počátkem projektu Opencard, tj. 

1. schválením projektu
   v Zastupitelstvu hl. m. Prahy a dále 
2. významnou veřejnou zakázkou 
   na servisní kartové centrum schválenou Radou Pavla Béma. 
   
Tato témata jsem zvolil kvůli
k tomu, že se rychle blíží uplynutí absolutní lhůty promlčení odpovědnosti za
občanskoprávní delikty, k němuž dojde v roce 2016 (viz text).

V textu formuluji několik doporučení vzhledem k dalším **občanskoprávním krokům vůči
osobám, které odpovídají za škodu způsobenou hl. m. Praze** 
(3., 4., 9., 11. a 13. doporučení). Ostatní
doporučení se týkají zprůhlednění procesů v rámci hl. m. Prahy, které by
do budoucnu zabránilo možnosti opakování chyb, k nimž došlo na počátku kauzy 
Opencard (přičemž mnoho již v tomto směru bylo učiněno).

Všechna doporučení očíslovaná v připojeném textu Vám zasílám jako jednotlivé podněty
podle § 51 odst. 3 písm. b) zákona č. 131/2000 Sb. a očekávám Vaši odpověď
ve lhůtě tam uvedené.

Podle mého názoru bude zpracování materie vhodné zadat externímu advokátovi či 
advokátce, 
kteři by neměli být jakýmkoliv způsobem spojeni s dosavadním průběhem kauzy.
Dále Vás prosím, abyste při projednání zohlednila, že město anebo jím zmocněný zástupce
musí nároky uplatnit nejpozději v promlčecí době.

Vzhledem k důležitosti kauzy Opencard Vás žádám o projednání všech doporučení uvedených
v přiloženém textu na jednání Rady hl. m. Prahy, do jejíž vyhrazené působnosti to patří podle 
§ 68 odst. 2 písm. d) zákona č. 131/2000 Sb. 

V případě potřeby dalších informací jsem Vám plně k dispozici.

Žádám Vás o doručování do datové schránky uvedené v patičce této zprávy.

---
signature:
  - Mgr. Bc. Jakub Michálek
  - předseda klubu Pirátů v ZHMP
  - člen kontrolního výboru ZHMP
abbr:       jakub
attachments:
  - Analýza kauzy Opencard, díl. I., 37 s.
...
