---
title:      Rozhodnutí o odmítnutí informací dle zákona č. 106/1999 Sb.
author:
   name:    Jakub Michálek
   phone:   +420 775 978 550
   ds:      4memzkm
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 238/2015
your:
   role:    Povinný subjekt
   name:    
      -     Hlavní město Praha
   address:
      -     Mariánské náměstí 2/2
      -     110 01 Praha 1
sendby:     ds
style:      letter
---

Vážení,

dne 11. 1. 2016 jsem požádal v souladu se zákonem č. 106/1999 Sb, o svobodném přístupu k informacím (dále jen „InfZ“), a v souladu s odst. 3 písm. c) zákona č. 131/2000 Sb, o hlavním městě Praze o následující informace:

Důvodovou zprávu a všechny tři její přílohy k tisku č. R-19577 (k problematice stávajících smluvních vztahů mezi HMP, PVS a.s. a PVK a.s. týkajících se provozování vodovodů a kanalizací ve vlastnictví HMP), který byl schválen dne 27. 10. a ke kterému bylo vydáno usnesení č. 2610.

Dne 26. 1. jsem obdržel od povinného subjektu rozhodnutí, ve kterém odmítá poskytnout žádanou informaci. Povinný subjekt uvedl, že dané dokumenty obsahují informace, které mají povahu obchodního tajemství. Podle § 9 odst. 2 zákona č. 106/1999 Sb,. o svobodném přístupu k informacím, se „při poskytování informace, která se týká používání veřejných prostředků, nepovažuje poskytnutí informace o rozsahu a příjemci těchto prostředků za porušení obchodního tajemství.“ Vzhledem k tomu, že hlavní město Praha je jako veřejnoprávní korporace příjemcem veřejných prostředků podle zákona č. 320/2001 Sb., o finanční kontrole a vzhledem k tomu, že daná informace se týká používání veřejných prostředků, mělo hlavní město požadovanou informaci poskytnout.

I kdyby se přesto jednalo skutečně o informace podléhající obchodnímu tajemství, povinný subjekt měl postupovat podle § 12 InfZ, tedy, že „Všechna omezení práva na informace provede povinný subjekt tak, že poskytne požadované informace včetně doprovodných informací po vyloučení těch informací, u nichž to stanoví zákon“).

Vzhledem k výše uvedeným skutečnostem se proto nemohu s rozhodnutím povinného subjektu ztotožnit, a proto podávám podle § 16 InfZ odvolání.

Žádám o přímé poskytnutí informace, nikoliv jen odkaz na zveřejněný dokument. Dokumenty poskytněte v elektronické strojově čitelné a upravitelné podobě (např. formáty ODT, DOC, XLS, nikoliv PDF, obrázky apod.), kdykoliv je to možné. Ke komunikaci zmocňuji dále svého asistenta Jana Loužka (nar. 9. 7. 1986 v Písku, bytem Vondroušova 1198, Praha 17). Předem děkuji za Vaši vstřícnost. 

---
signature:
  - Mgr. Bc. Jakub Michálek
  - nar. 6. 2. 1989
  - bytem Zenklova 193, Praha 8
  - zastupitel hl. m. Prahy
abbr:       jakub
...
