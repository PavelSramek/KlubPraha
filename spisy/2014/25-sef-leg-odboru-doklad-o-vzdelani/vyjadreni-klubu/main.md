---
prijemce: 
  role:     odvolací orgán
  nazev:    Ministerstvo vnitra České republiky
  ulice:    náměstí Hrdinů 1634/3
  PSC:      Praha 4
  mesto:    140 21
  DS:       6bnaawp
styl:       pirati-klub
vase:
  znacka:   MV- 13120-3/ODK-2015
  den:      27.1.2015
nase:
  znacka:   ZK Pha 25/2014
  misto:    Praha
vec:        Vyjádření zastupitele hlavního města Prahy k podanému odvolání 
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení,

Mám za to, že právní důvody pro poskytnutí potvrzení o vzdělání pana Kotalíka jsem v dostatečné míře uvedl již v samotném odvolání. Proto níže budu reagovat hlavně na vyjádření pana Kotalíka.

Z mé strany se rozhodně nejedná snahu zdiskreditovat pana Kotalíka z osobních důvodů či ho dokonce nějak šikanovat, jak ve svém vyjádření naznačuje. Chci si pouze ověřit základní údaje o jeho vzdělání, které jsou důležité pro mé rozhodování v rámci zastupitelstva. Pan Kotalík je odborným garantem materiálů předkládaných na zastupitelstvo z funkce pověřeného ředitele legislativního odboru a garantuje zákonnost a právní správnost materiálů předkládaných zastupitelstvu. Jestliže je vzdělání pana Kotalíka v pořádku, nechápu, proč se brání poskytnutí těchto informací.

Mám za to, že informace o vzdělání osob, které mají značný vliv na výkon veřejné moci (mezi které pan Kotalík bezpochyby patří), nemůže být považováno za čistě soukromou záležitost. Na území České republiky působí mnoho vysokých škol, které poskytují různou kvalitu vzdělání. Jestliže s některými vysokými školami jsou spojené různé skandály, jako je to například u Zakarpatské státní univerzity (viz http://www.cak.cz/scripts/detail.php?id=2131), existuje zde silný veřejný zájem na veřejnost informací o dosaženém vzdělání veřejně činných osob.

Můj právní názor má plnou oporu v judikatuře, viz například pravomocné rozhodnutí Krajského soudu v Brně č.j. 29 A 37/2013 ze dne 19.12.2014, kde správní soud uvedl:

> Společnost má tedy právo být informována o profesní sféře osob, které vykonávají veřejnou moc. Údaj o nejvyšším dosaženém vzdělání a relevantní odborné praxi předcházející nástupu do zaměstnání bezpochyby do profesní sféry života náleží. Jak již bylo uvedeno výše, tyto údaje umožní získat přesnější pohled na profesionální sféru zaměstnanců veřejné správy, otevřít prostor pro veřejnou kontrolu a pro případnou veřejnou diskusi o nárocích kladených na zaměstnance na jednotlivých pozicích. Současně nelze tyto údaje vnímat jako informace týkající se výlučně detailů soukromého života subjektů údajů. (...)

> Lze tedy uzavřít, že informace o nejvyšším dosaženém vzdělání a relevantní odborné praxi předcházející nástupu zaměstnance do pracovní pozice ve veřejné správě vypovídají o jeho veřejné a úřední činnosti, spadají pod výjimku dle § 5 odst. 2 písm. f) ZOÚ, a mohou tak být zpracovávány (zde poskytnuty) bez souhlasu subjektu údajů.

Je tedy bez jakýchkoliv pochybností, že podle judikatury správních soudů je povinný subjekt povinen požadované informace poskytnout, a tedy rozhodnutí o odepření bylo nezákonné. 

Avizuji, že pokud mi budou nadále nezákonnými rozhodnutími odpírány informace, vystavují se odpovědné úřední osoby hrozbě regresních úhrad dle zákona č. 82/1998 Sb.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
