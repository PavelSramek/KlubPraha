---
prijemce: 
  role:     Povinný subjekt
  nazev:    Magistrát hlavního města Prahy
  ulice:    Mariánské náměstí 2/2
  PSC:      110 01
  mesto:    Praha 1
  DS:       48ia97h
styl:       pirati-klub
vase:
  znacka:  
  den:      
nase:
  znacka:   ZK Pha 25/2014
  misto:    Praha

vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení, 

dne 3. prosince 2014 jsem na Magistrát hlavního města Prahy (dále jen MHMP) zaslal žádost o informace, ve které jsem žádal o následující informace:

* Doklad o vzdělání pana Františka Kotalíka, magistra práva, který je pověřen řízením odboru legislativního a právního.
* Kvalifikační předpoklady pro pracovní pozici ředitele odboru legislativního a právního odboru, zástupce ředitele odboru legislativního, právního, nebo osoby pověřené řízením odboru legislativního a právního, vedoucího oddělení veřejných zakázek.
* Podklady a důvody pro pověření Františka Kotalíka řízením odboru legislativního a právního.

Dne 17. prosince 2014 Povinný subjekt tuto žádost částečně zamítl. Nadřízený správní orgán (Ministerstvo vnitra České republiky) v odvolacím řízení dne 6. února 2015 rozhodnutí Povinného subjektu zrušil a vrátil k novému projednání. 

Od MHMP jsem nicméně nedostal žádnou odpověď a to přesto, že už uplynula 15denní lhůta daná zákonem č. 106/1999 Sb., o svobodném přístupu k informacím (dále jen InfZ). Proto dle § 16a odst. 1 písm. b) na tento postup podávám stížnost.

Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informací prostřednictvím datové schránky uvedené v patičce tohoto dopisu, případně prostřednictvím e-mailu. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - předseda klubu Pirátů
  - zastupitelstvo hl. m. Prahy
...
