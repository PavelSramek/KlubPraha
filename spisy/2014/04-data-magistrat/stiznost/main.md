---
prijemce: 
  role:
  nazev:    Hlavní město Praha
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   >
            č. j. MHMP/INF/1936/2014 
            S-1537987/2014
  den:      10.11.2014
nase:
  znacka:   ZK Pha 4/2014
  misto:    Praha

vec:        Stížnost na postup při vyřizování žádosti o informace
vyrizuje:   Jakub Michálek
---

Vážení,

v žádosti o informace, odeslané dne 25. 10. 2014, jsem v souladu s § 51 odst. 3 zákona č. 131/2000 Sb., o hlavním městě Praze, ve znění pozdějších předpisů, žádal o poskytnutí informací o výdajích hl. m. Prahy evidovaných ve Vašem
účetním nebo jiném podobném informačním systému. 

Povinný subjekt neposkytl požadované informace, ani nevydal rozhodnutí o odmítnutí žádosti. Povinný subjekt sdělením ze dne 10. 11. 2014 nadepsaných referenčních údajů přislíbil přidělení přístupových práv do aplikací Balancování rozpočtu (BAR) a Kniha došlých faktur (KDF). Do dnešního dne mi však tento přístup přes opakované urgence nebyl přidělen, tedy ani nemohu ověřit, zda uvedené informační systémy obsahují požadované informace. Proto podávám stížnost na postup při vyřizování žádosti o informace podle § 16a odst. 1 písm. b) zákona č. 106/1999 Sb., o svobodném přístupu k informacím, ve znění pozdějších předpisů (dále jen „InfZ“).

Navrhuji, aby nadřízený správní orgán postupem podle § 16a odst. 6 písm. b) InfZ
povinnému subjektu rozhodnutím přikázal, aby žádost vyřídil ve lhůtě 5 dnů ode dne doručení rozhodnutí nadřízeného správního orgánu, a to poskytnutím požadované informace. 

Prosím o doručování a poskytnutí informací prostřednictvím datové schránky uvedené v patičce tohoto dopisu. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - předseda klubu Pirátů
  - zastupitelstvo hl. m. Prahy
...
