---
prijemce: 
  role:
  nazev:    Adriana Krnáčová, zastupitelka
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 7/2014
  misto:    Praha

vec:        Představení kandidatury na předsedu kontrolního výboru
vyrizuje:   Jakub Michálek
---

Vážená paní Krnáčová,

vzhledem k tomu, že budete jako předsedkyně vítězné politické strany ANO 2011 v hl. m. Praze sestavovat Radu a navrhovat složení výborů, dovoluji si Vám představit činnost České pirátské strany v hlavním městě Praze. 

Již během volební kampaně jsme vyzdvihovali, že narodíl od ostatních politických stran nekandidujeme na primátora, ale na předsedu kontrolního výboru zastupitelstva hl. m. Prahy. Voliči jsou srozuměni s tím, že na tuto funkci aspirujeme a očekávají od nás, že tento svůj slib splníme.

Náš zájem o tuto funkci trvá i nadále, a proto bych Vás rád seznámil s důvody, proč mne zastupitelský klub Pirátů navrhuje do funkce předsedy kontrolního výboru hl. m. Prahy.

Fakta
------

  * Vystudoval jsem Právnickou fakultu UK a Matematicko-fyzikální fakultu UK v Praze, kde jsem se naučil dobře znát české právo a technicky přesně přemýšlet a argumentovat a vyznat se v základech účetnictví. Během zaměstnání jsem spolupracoval s předními právníky a v České pirátské straně jsem zastával funkci člena kontrolní komise, kde jsem aktivně vyšetřil řadu případů. Studoval jsem v USA a Velké Británii a mám potřebný nadhled. Odborně se věnuji autorskému právu, které je spolu s dalšími znalostmi předpokladem pro **rozpletení složitých kauz jako je Opencard**. 
  * V roce 2011 jsme upozorňovali, podrobně zdokumentovali a zveřejnili podezřelé záměry na odboru informatiky pražského magistrátu. V kauze žádání o informace na Ministerstvu financí se mi podařilo dosáhnout průlomu, že soudy začaly akceptovat podání do datové schránky bez elektronického podpisu (informace jsem dodnes nedosal). V diplomové práci jsem se teoreticky a v řadě dalších kauz prakticky zabýval přístupem občanů k informacím, který považuji za klíčový prvek dobré veřejné správy. **Tyto zkušenosti chci ve funkci předsedy kontrolního výboru uplatnit, a zvýšit tak důvěru občanů v samosprávu.**
  * Za nejzásadnější důvod pro upřednostnění Pirátů považuji skutečnost, že opoziční strany ODS a TOP09 byly v minulém volebním odbobí u moci a TOP09 nyní stále – i po volbách – zastává funkce v Radě hl. m. Prahy a rozděluje peníze. Piráti nejsou žádným způsobem personálně zainteresováni do žádné z vládnoucích koalic v minulých volebních obdobích, a mohou tedy **nezávisle a nestranně kontrolovat veškeré předchozí kauzy**.

Mýty
----

  * Je známým dlouhodobým mýtem, že místo předsedy kontrolního výboru náleží opoziční straně s nejvíce mandáty v zastupitelstvu. Považujeme za nepřípadné, aby byla křesla ve městě rozdělována podle protislužeb nebo zvyků. Naopak by funkci předsedy kontrolního výboru měl zastávat ten, kdo má pro její výkon **nejlepší předpoklady**.
  * TOP09, která v budoucí Radě nezasedne, má nejvíce mandátů v zastupitelstvu. Považujeme za podstatné zdůraznit, že strana **TOP09 nemá žádný nárok na funkci předsedy kontrolního výboru**. Připomeňme si, že TOP09 nárok nejsilnější politické strany na funkci předsedy kontrolního výboru **sama popřela**. (Tuto funkci totiž na 28. zasedání Zastupitelstva hl. m. Prahy konaném dne 20. 6. 2013 nabídla zastupiteli Petru Dolínkovi z ČSSD, ačkoliv ČSSD nebyla nejsilnější opoziční stranou.)
  * V daném případě šlo o faktickou opoziční smlouvu, kdy ČSSD dostala křesla předsedů výborů v Zastupitelstvu a za to vyslovila důvěru Radě primátora Tomáše Hudečka. Nic takového za Českou pirátskou stranu nemohu slíbit. Budeme rozhodovat v jednotlivých případech v souladu se slibem zastupitele a považovali bychom za nedůstojné jakékoliv nabídky protislužeb. Slibujeme naopak, že kontrolní činnost budeme vykonávat důkladně a že poskytneme koalici **cennou zpětnou vazbu**.
  
Dovolte mi závěrem připomenout, že si uvědomujeme křehkou většinu, kterou bude mít vznikající koalice v Zastupitelstvu hl. m. Prahy. Jsme připraveni konzultovat jednotlivé návrhy (nejen v oblasti informatiky) již během jejich přípravy tak, aby výsledky činnosti Zastupitelstva byly co nejlepší.

---
podpis: 
  - Mgr. Bc. Jakub Michálek
  - předseda klubu Pirátů
  - zastupitelstvo hl. m. Prahy
...
