---
prijemce: 
  role:     Povinný subjekt
  nazev:    Magistrát hlavního města Prahy
  ulice:    Mariánské náměstí 2/2
  PSC:      110 01
  mesto:    Praha 1
  DS:       48ia97h
styl:       pirati-klub
vase:
  znacka:  
  den:      
nase:
  znacka:   ZK Pha 22/2014
  misto:    Praha

vec:        Stížnost zastupitele hl. m. Prahy na postup při vyřizování žádosti o informace
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---

Vážení, 

dne 25. května 2015 jsem na Magistrát hlavního města Prahy (dále jen MHMP) zaslal žádost o informace, ve které jsem žádal o následující informace:

1. text Směrnice pro výkon pracovníků dohledu v objektu Nové radnice,
2. specifikace popisující elektronické zabezpečení přízemí **anebo** sdělení o tom, zda je možné elektronicky deaktivovat pouze místnost č. 40 v přízemí Nové radnice. 

Zdůraznil jsem, že požadované informace souvisí s výkonem mé funkce, neboť na jejich základě je mi omezován přístup do objektu Nové radnice čili i práce v místnosti klubu, zatímco jiní zastupitelé, kteří sídlí ve druhém patře, mohou do objektu 
Nové radnice vstupovat i o víkendu. 

Od povinného subjektu jsem nicméně nedostal žádnou odpověď a to přesto, že už uplynula 15denní lhůta daná zákonem č. 106/1999 Sb., o svobodném přístupu k informacím (dále jen InfZ). Neformálně jsem rovněž kontaktoval povinný subjekt ve snaze dozvědět se, kde k pochybení došlo. Nicméně i přes urgence a osobní setkání nedokázal povinný subjekt sjednat nápravu a informace poskytnout. Proto dle § 16a odst. 1 písm. b) na tento postup podávám stížnost.

Navrhuji, aby nadřízený správní orgán postupem podle § 16a odst. 6 písm. b) InfZ povinnému subjektu přikázal, aby žádost vyřídil ve lhůtě 5 dnů ode dne doručení rozhodnutí nadřízeného orgánu.

Prosím o poskytnutí informací prostřednictvím datové schránky uvedené v patičce tohoto dopisu, případně prostřednictvím e-mailu. Předem děkuji za Vaši vstřícnost.

---
podpis: 
  - Mgr. Bc. Jakub Michálek
  - nar. 6. 2. 1989
  - bytem Zenklova 841/193, Praha 8
  - předseda klubu Pirátů
  - zastupitelstvo hl. m. Prahy
...
