Náhrada výdělku od města
------------------------

Každý zastupitel má právo, aby mu město nahradilo ušlý výdělek za dobu, kterou 
stráví na jednání zastupitelstva, výborů a komisí. Zastupiteli, který není 
v pracovním poměru, se ušlý výdělek nahrazuje paušální částkou 450 Kč za hodinu.

![Náhrada výdělku od města podle jednotlivých zastupitelů](graf.png)

Přehledová tabulka:

Měsíc    |  Jakub Michálek  |  Mikuláš Ferjenčík  |  Ondřej Profant  |  Adam Zábranský
---------|-----------------:|--------------------:|-----------------:|---------------:
2014-11  |  2700 Kč         |  3150 Kč            |  3150 Kč         |  3150 Kč       
2014-12  |  18000 Kč        |  4050 Kč            |  18000 Kč        |  4500 Kč       
2015-01  |  18000 Kč        |  5099 Kč            |  18000 Kč        |  8270 Kč       
2015-02  |  15300 Kč        |  10238 Kč           |  18000 Kč        |  14648 Kč      
2015-03  |  11772 Kč        |  6525 Kč            |  18000 Kč        |  5625 Kč       
2015-04  |  10485 Kč        |                     |                  |                
2015-05  |  11997 Kč        |                     |                  |                
2015-06  |  10872 Kč        |                     |                  |                
2015-07  |  900 Kč          |                     |                  |                
2015-08  |  1575 Kč         |                     |                  |                

Zdrojová data jsou dostupná v [tomto souboru](data.csv).

Podrobné informace
------------------

Zákon o hlavním městě Praze stanoví:

> Neuvolněným členům zastupitelstva hlavního města Prahy, kteří nejsou v pracovním nebo jiném obdobném poměru, poskytuje hlavní město Praha ze svých rozpočtových prostředků náhradu výdělku prokazatelně ušlého v souvislosti s výkonem jejich funkce paušální částkou, jejíž výši stanoví zastupitelstvo hlavního města Prahy vždy na příslušný kalendářní rok ([§ 52 odst. 4](http://www.zakonyprolidi.cz/cs/2000-131#p52-4) zákona č. 131/2000 Sb., o hlavním městě Praze)

* Problematika proplácení náhrad ušlého výdělku je upravena v *Zásadách řešení náhrady mzdy nebo výdělku*. [1] Činnosti, za které náleží náhrada výdělku, jsou zejména účast na jednání zastupitelstva a výborů, účast na seminářích a plnění úkolů vyplývajících z pověření uvolněným členem zastupitelstva. 
* Usnesením zastupitelstva [2] je tato částka je stanovena na 450 Kč za hodinu. Počet takto nahrazených hodin nesmí za měsíc přesáhnout 60. Piráti v minulosti navrhli snížení výše hodinové náhrady, ale zastupitelstvo návrh nepřijalo.
* Činnosti při výkonu funkce zastupitel prokazuje výčetkou a jejími přílohami. Podle metodiky platné v klubu Pirátů měla být výčetka podána do konce následujícího měsíce. 
* Pokud zastupitel pracuje více hodin pro město, snižuje se podle metodiky pro odměňování o odpovídající část odměny vyplácená stranou.

----

[1] Zásady schválené [usnesením Zastupitelstva hl. m. Prahy č. 28/35](http://zastupitelstvo.praha.eu/ina2014/tedusndetail.aspx?id=51005) ze dne 26. 5. 2005, ve znění [usnesení zastupitelstva č. 35/05](http://zastupitelstvo.praha.eu/ina2014/tedusndetail.aspx?id=56975) ze dne 23. 2. 2006.

[2] Na rok 2015 [usnesením zastupitelstva č. 41/7](http://zastupitelstvo.praha.eu/ina2014/tedusndetail.aspx?id=213724) ze dne 11. 9. 2014, na rok 2014 [usnesením zastupitelstva č. 33/3](http://zastupitelstvo.praha.eu/ina2014/tedusndetail.aspx?id=187112) ze dne 12. 12. 2013).

