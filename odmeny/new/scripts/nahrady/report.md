Náhrada výdělku od města podle jednotlivých zastupitelů
=======================================================

Každý zastupitel má právo, aby mu město nahradilo ušlý výdělek za dobu, kterou 
stráví na jednání zastupitelstva, výborů a komisí. Zastupiteli, který není 
v pracovním poměru, se ušlý výdělek nahrazuje paušální částkou 450 Kč za hodinu.

![Náhrada výdělku od města podle jednotlivých zastupitelů](graf.png)

Přehledová tabulka:

Zastupitel  |  Jakub Michálek  |  Mikuláš Ferjenčík  |  Ondřej Profant  |  Adam Zábranský
------------|-----------------:|--------------------:|-----------------:|---------------:
2014-11     |  2700 Kč         |  3150 Kč            |  3150 Kč         |  3150 Kč       
2014-12     |  18000 Kč        |  4050 Kč            |  18000 Kč        |  4500 Kč       
2015-01     |  18000 Kč        |  5099 Kč            |  18000 Kč        |  8270 Kč       
2015-02     |  15300 Kč        |  10238 Kč           |  18000 Kč        |  14648 Kč      
2015-03     |                  |  6525 Kč            |  18000 Kč        |  5625 Kč       

Podrobné informace
------------------

Neuvolněným členům zastupitelstva hlavního města Prahy, kteří nejsou v pracovním nebo jiném obdobném poměru, poskytuje hlavní město Praha ze svých rozpočtových prostředků náhradu výdělku prokazatelně ušlého v souvislosti s výkonem jejich funkce paušální částkou, jejíž výši stanoví zastupitelstvo hlavního města Prahy vždy na příslušný kalendářní rok. Tato částka je stanovena na 450 Kč za hodinu. (Na rok 2015 usnesením zastupitelstva č. 41/7 ze dne 11. 9. 2014, na rok 2014 usnesením zastupitelstva č. 33/3 ze dne 12. 12. 2013). Počet takto nahrazených hodin nesmí za měsíc přesáhnout 60.

Problematika proplácení náhrad ušlého výdělku je upravena v Zásadách řešení náhrady mzdy nebo výdělku ušlého v souvislosti s výkonem funkce neuvolněného člena Zastupitelstva hlavního města Prahy podle § 52 odst. 4 zákona č. 131/2000 Sb., o hlavním městě Praze, schválených usnesením Zastupitelstva hl. m. Prahy č. 28/35 ze dne 26. 5. 2005, ve znění usnesení zastupitelstva č. 35/05 ze dne 23. 2. 2006. Poslední zmíněné usnesení obsahuje rovněž úplné znění předpisu před novelizací. Činnosti, za které náleží náhrada, jsou zejména účast na jednání zastupitelstva a výborů, účast na seminářích a plnění úkolů vyplývajících z pověření uvolněným členem zastupitelstva. 

Tyto činnosti se prokazují výčetkou a jejími přílohami a měly by být podány týž měsíc, za který jsou náhrady uplatňovány. Nahrazovaný počet hodin se zapisuje v tabulce B. vykázaná činnost pod nadpisem nahrazený počet hodin. (Nahrazené hodiny se počítají do vykázaných hodin, tedy celkový počet vykázaných hodin se o ně nesnižuje a nevede k tomu, že by bylo pro zastupitele těžší dosáhnout normálního počtu hodin.) Na druhou stranu se počet nahrazených hodin a náhrada vyplacená městem promítne do variabilní složky odměny vyplacené stranou zastupiteli.
